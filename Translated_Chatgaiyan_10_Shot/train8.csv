12981,আঁর বয়স ৪০ বছর। আঁর ঘাড়র বাম ফাত গত প্রায় এক বছরর লা সময় ধরি পেরেকর লা হন কিসু একখান ফঁড়ি রইয়ে বলি লাগের। বাম ফাত চাইতু বা নামাজর সমত সালাম ফিরাইতু বহুত অসুবিধা ফঅর। হন কিসু সমত ব'ই থাকিলে অসুবিধা ফঅর। তো ইঁয়ার লাগি কি গরিবাল্লাই অইব?
5555,"হালু স্যার। আইল্লারেত্তুন আর গলত মনে অর কিয়েন আডি আচে। কিত্তে হন বেতা নাই। বড্ডো অশুয়া লাগে দে। থু থুর লগে হাল্কা হাল্কা সবুজ কিয়েন বাইর অইয়ার। জ্বর, হাসি বা অন্যা হন উপর্সগ নাই। এহন কি গইরর জানাইলে উপকৃত অইয়ুম। শুক্কুরিয়া।"
15142,"হাইত ফারি নঅ ঠিক গরি, হাইলে খারাপ লাগের। আঁর অস্থিরতা উডের। আঁর হন দুশ্চিন্তা নঅ, তঅলে অস্থিরতা হিয়েনে উডিবি? ব্যায়াম গইলে নাকি শইল ঠিক তাকে, মগার আঁই পুশআপ দিলেই দম বন্ধ বন্ধ লাগের। ৫ মিনিট হাঁডলে অস্থিরতা শুরু অয়। পরিশ্রম গইত ফারি নঅ। আঁরে এইডার সমাধান দিন প্লিজ। আঁর মানসিক হন চিন্তা নঅ। বুকের ইকো, এক্সরে গরানির পর হন সমস্যা ধরা ফড়ে নঅ। তঅলে আঁর এইয়ান হিয়েনে অইয়ির? দয়া গরি জানাইবেন।"
4038,"হাইক্কাল রাত্তিরতুন অট্ঠা গরি ফজরতুন আঁর ডাইন সুয়ক্যা আত্তাপিত্তি বেদা অওন শুরু অইয়ে আর ফজরতুন দুই সুয়ক্যা ঝাপসা দেহা শুরু গরি। কই রাহা গম আঁর ডাইবেটিক, প্রশার ন' আছে দে। ইনতু আঁই বেশি ডিপ্রেশনত তাইয়ুম আর স্মার্টফোন বেশি ইস্তেমাল গরি। এনত কি গইত্তাম? মেহেরবানী গরি জানাইবেন।"
2082,"স্যার, আঁই বাডেও শ্রেণীদে ফড়ি। সামনত আঁর ফোইক্কা, হোন্ন দিন ধরি আঁর নানা হরন সমস্যা অওনেরে। এইয়ার ভিতুরো এক্কান অইলদে আঁই বেশি কল্পনা গরি। সামনত কি অইবো এইয়া লই আঁই ভাবির থাহি। ভবিশশোত লই সবসময় ব্যস্ত বাবির থাহি। ফডিবের যাইয়েরে ফডিবের বেইলে তহন ভবিশশোত লই চিন্তা গরি। আঁর ফডা মুখস্ত ন অওনেরে এইয়ারলাই আঁই কি গরিত ফারি?"
3410,"আঁর নাকত পলিপাস ওইসিল, অপারেশন ও গরির, বারে নাক এহনও ব্লক অই থাহে। আরে গলার বিতরত মনে অয় কি জেন আড্ডি রইয়ে। আরে কান পইত্তেক সমত বন্ধ অই থাহে, শাস লিত কষ্ট অয়। আরে বুকত বেতা গরে, বুকর বিতরত শিরশির গরে। হটাৎ বইছা তুন উঠিলে বুকত দরপর গরে। আরে সিদা অইয়েরে শুইলে বুকত বেতা গরে আরে শাস লিত কষ্ট অয়। এহন আঁই হন ডাক্তারর ডাগত জাইতে অইব।"
5178,"আঁর্ বয়স উনৈশ, লম্বাত্ত্ব ৫ ফুট ৭ ইঞ্চি আর ওজন আটচলি্লশ কেজি। হতা আঁর্ বিএমআই নিদির্ষ্ট সীমার নিচত। আঁই সুস্বাস্থ্যের অধিকারী নাই। হাইতিও আঁর্ তেমন ইচ্ছা ন গরে। ফিরও বিয়ত দিন ধরি জোর গরি হাইত আছি। তউ শরিলর হন বদল ন আইয়ে। অন্য দিকো আঁই ইয়ার লাই বিয়ত ডাক্তারর শরন লইলেও, নানা রকম পীরিক্ষা গরি হইয়ে হন সমস্যা নাই। বিয়ত সমত কয়েক্কান ভিটামিন উষুধ দিইয়ে ফিরও তেমন বদল লক্কো ন গরি। এহন আঁই কি গরিয়ুম আর আঁই এক্কান ঠিক হাইবার ফর্দ চাই। যাতে ওজন বাড়াইত পারি আর স্বাস্থ অর্জন গরিত পারি।"
26254,"আসসালামু আলাইকুম ছা'র আঁরে দোদোডা উষধ দিছিলদে কিন্তি খাজ অর নঅ , , একডা অইল ট্যাবলেট জোরল , , , একডা শ্যাম্পু দিছিলদে কিন্তি আঁর মাতাত খুশকির হন উন্নতি নঅইয়ে আগে যেইওন আছিল ঠিক তেমনে আছদে এহন আঁই অনও হন উষধ হাইতত পাইয়ুম নি একটু যদি কইততেন"
11190,"আঁর আব্বুর বয়স ৫০ বছর। আইজকে ৭/৮ দিন ধরি জ্বর ৯৯-১০০। ফইরথাম ২ দিন নরমাল ঔইষদ চলির। তারফর এন্টিবায়োটিক জিম্যাক্স ৫০০ মি.। আইজকে ৫ নং ট্যাবলেট চলির লগে নাপা ৫০০ তিনবেলা। এহনও বেয়ানে আর রাইতত জ্বর আহে। হাশি নাই, হর্দি নাই, শ্বাসকষ্ট নাই। হুদা জ্বর আর শইরর দুইল। বেশি ডরত আছি। গরের হক্কল এহতা ফরামিশ আশা গইরতাসি। ধইন্যবাদ।"
10975,"আঁইর দুই দিন ধরি জ্বর আছিল, মাতাত বেতাও আছিল। মগর নাপা এক্সট্রা হরিবেরে কমি গেইয়্যে (চউত বেতা দি জ্বর শুরু অইছিল)। মগর আইজকা দুইয়ার পরত্তুন আঁইর নিশ্বাস লইত কষ্ট অইয়ের, মনে অইয়ের দম বন্ধ অই অইয়ের প্রায়। এহন আঁই কি গইজ্জুম? আঁই কি করোনা সন্দেহাত আছি?"
4161,আসসালামু আলাইকুম । প্রেগনেন্সির সমত যখন গ্যাস্ট্রিক বাড়ে যাইয়্যে তখন কি মটিগাড - ১০ ট্যাবলেট হাইত পারিবা এক্কান জানাইলে গম অইব। যদিও এহন গ্যাস্ট্রিকর ওষুদ হিসেবে এসিপিস্ক ২০ হাইয়্যে কিন্ত তার পরেও গ্যাস্ট্রিকর তেমুন বেশি উন্নতি অইয়্যে ন। এইল্লাই অনর এক্কান পরামর্শ সাইয়্যি মটিগাড ১০ হাইলে হন সমস্যা আছে নি।
17501,"আরার ফশন অইল মাইয়াঅলের কি এইয়াত্তুন অইত ফারে দে? আরে আঁই কিয়ারে এই বাতায়াডা মানি লর ফারিরুম ন্। আরার ভুল অইতাসে হডে? ওত্তর আশা গইরতাসি আরে আরার আসলে কি গরা সাইত। তবে তাইর লাই আরার আঁকখানের মায়া অয় কিয়নকি ইয়ে আঁকখানের এজ্ঞা গম মনর মাইয়া। তাইরে আঁই আরার বালবসা বা তাইর ওদিহার তেঁই বঞ্চিৎ গইত্তু সাই না। আঁই নিজর সচ্চরিত্র বাজাই রাহি, রাহিতাসি ইনশাআল্লাহ, কিত্তু এই ফশশার তিহি মায়ার কারনে কিলাঁন জানি অইযার বিয়ার ফর।"
22163,"আঁই গৈয়্যাল্য বেইলুনত্থুন রাইত ফইয্যন্ত জ্বর জ্বর লাগিতেছিল। এরফর লগে লগে নাপা প্যারাসিটামল খাইছি বেইল্যা, ডাইল্যা আর রাইতত। আইজকা শরীলর অবস্থা ঠিক আছে, জ্বর লাগের না। এহন আঁই কি গইরথে ফারি দে? (আঁই আড়ং বসুন্ধরা সিটির এগ্জিন নিয়মীও বেচা গরের মানু)"
26446,"আরার ভাগিনীর বয়স ১৫ মাস। আইজ লাম্বা ২ - ৩ মাস ধরি হনদিন পর পর জর আয়ের। এইর মইধ্যে একবার ডায়ারিয়ার লাই হাসপাতালত ভইত্তি আছিল। ডায়ারিয়াাত্তুন ভাল অইবার এক হফতা মইধ্যে নিউমোনিয়া অইয়ি হাসপাতালত ভইত্তি অয়। নিউমোনিয়াাত্তুন ভাল অইবার এক হফতা মইধ্যে আঁরা জর দেখা দিছে। জরডা এইলা অরি আয়ের ঔষধ হাওয়ালে কঁমে, আঁরা ৬ ঘন্টা পরে ঔষধ খাওয়াইবার সমত অইবার হিত্তি আঁগে আঁগে গরি এই জরডা আয়ের, এইলা অরি চলির। ডাক্তার ফঁইয়ের এইলা হন সমস্যা নাই। এইলা হন সমস্যা যদি না অয় অইলে এই জরডা বার বার আঁরা আয়ের হিত্তে?"
23693,আঁঁর ফইলা প্রেগনেন্সি। বত্রিশ সপ্তাহ সলর। সব কিলা স্বাভাবিক আছে খালি বেবি ব্রিজ পজিশনত আছে। আঁঁর বা বেবির হন সমস্যা নাই। আঁই বহুৎ এক্টিভ আঝি। সব কিলা কাম গইত্তু ফারি। আঁই যেইতো ফিট আঝি হেইস্সান জানিবা সাইর প্রেগনেন্সির হত্তে সপ্তাহত সহবাস বন্ধ গরিম? ইডিডি বিশ আগস্ট। শেষ সহবাস অইয়ে চব্বিশ সপ্তাহত। আঁঁর হাসবেন্ড অনও জেলাত থাকে।
2224,"আসসালামু আলাইকুম স্যার , হনদিন ধরিয়া হুয়াত ঘুমত্থুন উডনের আগত গাডারে যন ( হুতিয়া অবস্থায় ) টানা দেই তহন ফাওর গোরালি থাকি রান ফইরজন্ত রগত টান ধরি রাইয়েদে। মনত লাগে যেন ছিড়ি যাইব। বড্ড বেথা অয়। হাডিলে ঠিক অই যায়। তহন রগত চিনচিন গরি বেথা গরে। কি গইরতে ফারি জানাইলে উপগার অইয়ুম।"
20274,"গত ৪ দিন ধরি আঁর বাম হাতর কোনইদুন আঙ্গুল ফরযন্ত হাড্ডির মাজে বেক্কল বথা গরের। আঙ্গুলদি চাপ দিলে, বান্দি রাহিলে, ঠান্ডা/গরম ছেক দিলে তক্কনে আরাম লাগিলেও এক্কানা ফর আত্তে এই সেম বথা গরের। হাতদি ঠিক মতন হন কাম গরিত ন ফারি, পইত্তেন সিনসিনি বথা লাগি থায়। হাড্ডির মাজে এইরহম বথা গরনের কারোন কি দে? ইন কি গইলে কষ্টদুন মুক্তি ফাইয়ুম?"
15733,আঁন পোয়ার বয়স ৬ মাস। পনের বিশ দিন ধরি মাঝেমইধ্যে ইবার বাম সোক হাত দিই সুয়ালই। আইজকা খেয়াল গরিলাম ইবার সোকর পাতাত ঘামাসির লাহান হইয়ে হাল্কা ফুলি গেইয়ে। আর নাকর ডাগদি সোকর হোনাত ধলা হই গেইয়ে। এহন আঁই কি বেবস্থা লইতাম পারি দে?
24632,"আসসালামু আলাইকুম ডাকতুর ভাই এইনরে এক্কান পরামর্শ বা ওষুদ লেখি দিন , আমার জিয়র বয়স তিন মাস আঠার দিন এইয়ুন হুরবারে বিকালোত মলতাক গরের আইজ রুইবার এহনতরি মলতাক ন গইজ্জে হালি বমি গইত্তেছে তরল দানা দানা আর কান্নাকাটি গরের , এইনরে মেডিসিন বা যদি হন ডোজ থাকে এক্কান লেখি দিন ধইন্যবাদ ।"
17711,"আসসালামু আলাইকুম , আঁর ঝি'র বয়স ৭ বচ্ছর , তাঁর পেশাব বেশি গন্ধ গরে। গ্যাসের সমস্যা আছে দে, বেশি ভাগ সময়ত পায়খানা কষা অই থাহে। ২ / ৩ দিন পর পর পায়খানা গরে। ই সমস্যার লাই আঁরা তারে হোমিও ঔষধ পেপটিসিড আর ডিউলেক্স টেবলেট খাওয়াই। যেতার লগে পায়খানা ঠিক অয় আর গ্যাসও কমে। কিন্তু পেশাবর গন্ধ কমের ন। চিকিৎসা আর পরামর্শ চাই দে।"
16367,"আসসালামু আলাইকুম। আঁর বয়স ৩১ বছর, পুরুষ। হয়ান দিন ধরি শুই থেই উডিবার পর হয়ানক্ষণ হাডা ছলা গইলে দূর্বল লাগের আর ঘাড়-পিঠ লাইগ্যা যায়, আবার শুই থাইত্তে মন চায় দে। গত ৩-৪ দিন জ্বর আছিল। এহন নাই। হথা হইয়ের, সোজা হই তিয়াইলে মেরুদন্ডত হাল্কা ব্যাথা লাগের। কোভিডর হালতত ডাক্তার দেহাইতে দেরি ওইর, সাময়িক বাবত হন মেডিসিন লন যাইব হন তে কইবেন। প্রেসার নরমাল আছে, একডা মাল্টিভিটামিন খাইর। ধন্যবাদ।"
8007,আঁই যদি হনো বারি বা অল্পবারি খাম গরি তাইলে আঁর শ্বাস লইতে বেশি কষ্ট অয় (বেশি হাঁপাই)। এই দিনোত এক বছর ধরি এই জিনসখান বেশি লক্ষ্য গরিয়ারি। আর আঁর কোমরত বেশি বেটা ও অয়। কিসসুম বেই থাহনের পর যেই সমত উইট্টি থিয়ঁই হেই সমত কোমর সোজা গরির ন’পারি। এইলাইন কি গইত্তে পারি আঁই?
19003,"১ বছর অইলদে আঁর বিয়া অইয়ে। বিয়ার আগে আঁর মাসিক অনিয়মিত অইত। বিয়ার পর মাসিক নিয়মিত অইয়ে, বাচ্চা লইবার কোশেশ গরার পরত্তুন গত ২ মাস অইলদে আঁর মাসিক অইত ন। প্রেগন্যান্সি টেস্ট গইজ্জি ফলাফল নেগেটিভ আইয়্যে। ২ মাস অইলদে মাসিক অইত ন। আঁই এহন বাচ্চা লইত চাই। পরামর্শ দিলে উপকৃত অইয়ুম।"
12216,"আঁর বইনঁর বয়স হাইশ চল্লিছ বছর। গত ছয় মাস ধরি তাঁর শরীলত ঘুগা ঘুগা আকারত দাউদ দেইক্কন যারদে আরে যে জাগাত হইয়েরদে এই জাগাত বউত চুলকান হয়। ওষধ ব্যবহার গইল্লে ইছা কঁমি যায়, মগর ফরত আরঅ দাউদ দেইক্কন যায়। এই অবস্থা থাকি কেনে খালাস পাওয়া যাইব দে?"
13277,"আঁ'র দু'দিন প'র প'র পায়খানা অয় আ'র কোষ্ঠকাঠিন্য, আরে পায়খানা গইরবার সমত কোঁত দিইলে বীর্য বাইর অয়,,,, কিন্তু পইত্তেক দিন পায়খানা গইরবার লাই কোঁত দিইলে বীর্য বাইর ন'অয়,,, এক সাত্তার বিঁতরে এক-দু'দিন বীর্য বাইর অয় দে???? বদ্দা বেশি ফানি আ'র শাক-সবজি হাই,,, তবুও কোষ্ঠকাঠিন্য???? আঁ'র এই সমস্যা পায়খানা গইরবার লাই কোঁত দিইলে বীর্য বাইর অওয়ার সমস্যা দেখা দে???"
13693,গত পাঁচ দিন ধরি গলর এজ্ঞ্য পাশত বিধা অর। গরম ফানি আর চা পিইয়েরি হমিদেনা। ইতা বাদে জ্বর ঠাণ্ডা হনো কিচ্ছু ন দে। ঠাণ্ডার সমসস্যা আছে কিয়েনে আইয়েল্লা হেডার হনো সমসস্যা সাইতের ন। খালি গলর এজ্ঞ্য পাশত ইয়া বিধা অর। কি ওষধ হারিম এইল্লা? নাদে করোনায়র লক্কন?
19697,"৭ দিন ধরি জর আর শইরর বেদনা। নাপা এক্সট্রা হাইর। তবে ইডা বন্ধ গইলে জর সর্বোচ্চ ১০০ - ১০১ পর্যন্ত উইড়ে। নাঅত ঘ্রাণশক্তি আর মুখত স্বাদ নাই। আঁই আইসোলেশনত আছি ৭ দিন। আদা চা, লেবুর সরবত, মালটা, আনারস, গরম পানি হাইর আর ভাত সামান্য হাইত পারি। আঁর বাড়ি গ্রামত তাই এহন আর চাইর ন' আর কোভিড টেস্ট করাইত। আঁর মামা এগা ফার্মাসিস্ট, জর ন' কমাইয়াত উঁয়ে কইছে এজিথ্রোমাইসিন হাইত ৫ দিন। আঁই আইজকা সামান্য হুক্না কাশি থাহনের কারণে আইজ রাইতত আসকোরিল সিরাপ হাইছি। এহন আঁই কি এজিথ্রোমাইসিন হাই নিতাম? মোনাস 10 আছে ঘরত। প্রেসক্রিপশন দিবেন এগা।"
5078,"স্যার সালাম লইবেন , স্যার আঁর হিয়ু ভাইয়র ৭ - ৮ বছর ধরি এই মসমস্যা , মাথা যন্রনা শুরু অয় , মাথা ব্যাথা শুরু অয় আর বমি অওনিক্ষণ ধরি চলিতে থাকে , ৫ - ৭ মিনিট পর থামি যার , আর ঘুম পরিলে ঠিক অই যার , স্যার এঁর হনো সলুশন থাকিলে জানাইবেন প্লিজ . প্লিজ . . ."
11448,"আঁর বউঅর অফিসত যেইবা কামর প্রেসার বাড়ে, হেইবা বঅুত হারাহাটি গইত্তে অয়, হেইবা আণ্ডর তার কুমরৎ শিরশির গরি বেদনা গরে আর মেরুদণ্ড ডাগদি বেদনা গরে। সাধারণতো এইয়্যান বেদনা ন গরে। যেইবা বঅুত হারিতে অয় শুধু হেইবাঅই এই লক্ষণল্লাই দেহা দে। কুমরৎ চাপ দিলে ন'য়তো মেসেজ গরি দিলে ইছা গম ফিল গরে। রাইতত গুমাই ফজরত উইট্টে বেদনা ন থাহে। এই কেইসত হন ধল্লুন সমস্যা অইদ্দে বলি অনর ধারণা? হন ধল্লুন ওষুদ তারে হাইবাল্লা হইব দে?"
25183,"আঁঁর ফুড়ির বয়স এক মাস ফঁস দিন। পইত্তেন টয়লেট ন গরের, কুনু কুনু সমত কনো দিন একনাগে গরের আবার কনো দিন ন গরের, আজ তিন দিন ধরি টয়লেট ন গরের, বাউ বাহির অঁর। মার শরিলও কষা আর দুই / তিন দিন পর পর টয়লেট গরের। এই অবস্থাত মা আর ফুড়ির এই সমসসার সাজেশন দিবেন।"
12964,স্যার আঁর মার বঅশ পঁয়তাল্লিশ। সুগার আছে। উনার গত পনেরো-বিশ বঅশর ধরি এলার্জি। গাত ছাঁয়া ছাঁয়া মত উড়ে। টুকটাক গান গায়। গলর বিতর শ্লেষাত আটি যাইয়ুন। ব্যাথা নাই গলত। গলর লাই ওষুধ খাইয়ে। কাজ অয় ন। আঁত্তুন গলর সমস্যা কি এলার্জির লাই অইতেরে দে? সেইলাই যদি হন পরামর্শ দিলে বা হন ওষুধ দিলে উপকৃত অইতাম।
15082,"আঁ'র বঅশ আঠারো বচ্ছর। আঁ'র গত পাঁচ বচ্ছর আঁকে ডায়াবেটিস ধঅরা ফঅড়ে। ডায়াবেটিস ধঅরা ফঅরার ফঅড়ে তিন বচ্ছর ইয়ান কন্ট্রোলত থাকে। তারফঅর এহন দুয় বচ্ছর ইয়ান কন্ট্রোলত রাইক্কুম ফারি ন। বিশেষজ্ঞ ডক্টর দেখাইয়ুনর ফঅড়েও এহন আঁই কিলা গরি ইয়ান কন্ট্রোল গরিত ফারি? আঁ'র ওজন তিরাশি কেজি, উঁচাই ছয় ফুট।"
15901,"প্রায় বিশ দিন ধরি আঁর মাতাত আঁর গাড়ত নানান সাইজর গুডুর নিচত উড্যেদে। বেশি চুল্কায় এইলাগ্যন। মাতাত চুল্কাইত্তে চুল্কাইত্তে বেশ হন জাগা তুনি রক্ত বাইর অই গিইয়ে। এম্মিদে আঁর কিচুত চুল্কানির প্রবণতা আছে। চুল্কানি বন্ধ গরিত্তা ওরাডিন ট্যাবলেট খাইছি। এক দিন পর পর শ্যাম্পু গরি। নিম পাতা বেডিয়েও মাতাত দিইয়ে। এঁইডেও এত্তো কাম অঁর না। এঁন মুঠো মুঠো চুল পড়ের। কি গইল্লে এঁইনর আৎ তুনি বাইচচুম, জানাইয়্যুন প্লিজ।"
17348,"আঁর বয়স পয়ঁতাল্লিশ। আঁর বউউর বয়স ছত্রিশ। আঁই ডাইবেটিসোর রোগী। ডাইবেটিসোর লাই এক্কান মনে অর আঁর যৌন উত্তেজনাত ভাটা পড়ি যার। মনে অর বউউরে পুরা যৌন সুখ দিত ন ফারির। বেশি হম সমত আঁর বীর্য বাইর ওই যার, আঁই দুর্বল ওই যারুম ওত্তে আঁর বউঅতৃপ্ত রই যায়। ইয়ারত্তুন বাচিবার উপায় কি দে? মেহেরবানি গরি প্রেসক্রাইব গইর্যন।"
12932,"আঁ'র বাবার পাইলসর সমস্যা, আগত ডাক্তার দেহাইছি তবে হন কামর ফল ন'ফাইছি। আর এই করনার বিতরে ডাক্তার দেহানডা বেশি কষ্টর, প্রায় অসম্ভব বলি চল। এইয়ানে পাইলসর হন ডাক্তার আছে, বা আঁই কি হন হিছাপে আপনারার সাহায্য ফাই ফারুম? তাইলে বেশি উপকার হইতুম। আগত ধইন্যবাদ।"
8056,"আঁর মার বয়স ৪২, উনার কোমরত আর ফাত বেতা অয় হাবার রাইতত যহন ঘুমাইত যায় দে। সিদা বাংলা কতাও 'ফা চাবায়', অইরত আদ্দির আংগুল মাজে মাজে বাঁয়া অইত চায়। আর যহন ফাত বেতা গরে তহনো এগা দুনর সুড়সুড়ি অয়। কতাও, উনি প্রায় ৩-৪ ঘন্টা বেই কাজ গরে আর ডায়াবেটিস নাই আর ক্যালসিয়ামের অসুদ হাইও হন কাম অজ্যন। এহন কি গরিবার পারি দে? বা কি অসুদ হাইবার পারি ইবাউত যদি এট্টু কইতেন দে?"
8063,"ইউটিউবত যেতা ভিডিওঅলে পাবলিশ গরা অয়, ইঁয়ল্যা কি আসলত ঠিক দে? যেয়ঁলে ডাক্তার ন, তারা বেলায়। ধরুন, তাইঁয়ল্যা হয়, ই উপাদনঅলে দিলে মুখর তিল চলি যাইব বা আর তিল উডিব ন ইঁয়ল্যা লইয়ে। অ্যাঁয়হুন হন জন হয়, ই উপাদনঅলে দিলে আপনে অই যাইবেন এগ্গা হাপ্তাত বেশি সুন্দরি বা সুন্দর। ইঁয়ল্যা আসলত বিশ্বাস গরা ঠিক দে? ডাক্তারঅলার কাছত্তুন গম পরমাশ আশা গরির। ই সমস্সাডা আঁরার সঅলর-ই অয়।"
5453,"আঁই আম্মুর গইন পরুন্দিন হোন বাঁও হাত, বাঁও ফাই, চোখ দুহর গরের। গাল্ল্যা হোন ফিড দুহর, বাঁও হাতোত দুহর গরের। বাঁও হাতোত সত্তি ন ফাইয়ের। গইন রাইতত প্রেসার দেখসি 89 - 137। ইতাল্লাই রোসুন, তিতুল, লেবুর সরবত খাওয়াইয়ুং অইয়ে। ঘুমর ওউশুদ আর প্রেসারর ওউশুদ হাইয়াই। তাও গম ঘুম ন অইয়ে। হালাত ঘুম ভাংগার পরও ইরম অবস্থা। কি গইরগুম?"
12040,"গত সেপ্টেম্বর আর অক্টোবর মাসত আঁর দুয়া কিডনির ফাত্থর অপারেশন গরি ফেলাইয়ে। আঁই পইত্তেন হালাত এ্যাক গ্লাস গরম লেবু-ফানি হাই আইয়িরি। হওয়াল : 1 , আঁই করোনার হত্তেতুয়া ঝুঁকিত আচি দে? হওয়াল : 2 , আঁর কি গরম ফানি হাওয়া ঠিক অইবো না নি? দয়া গরি ফরামশ দিলে খুশি অইতাম।"
23721,"আঁ ফুয়ার বয়স এগারা মাস একুশ দিন ওজন আট কেজি আটশ গ্রাম, আইল্লার রাইতততুন জ্বর আইয়ের। বিহানেততুন দুইবার নাফা ড্রপ খাওয়ানো অইয়ে দেড় মিলি গরি। এহন আঁরো তার নাগততুন হালকা হালকা ফানি বাইর অইয়ের। এই অবস্থাত তারে কি ঔষধ দিত্তারি, এইডা জানাইলে গম অইত দে।"
3348,"ডাক্তার ভাই ; আঁর ভাগিনি, বঅস তিন বছর। তাইর জঅন্মর থিক্কুন এক্কান কান বড্ডো হুগইর আর ফুডা নাই। এই হালতত আঁর বুইন মনে বড্ডো চিন্তিত। বাংলাদেশত এইর হন ঠিক চিকিৎসা আছে নি? থাইকইলে হডে যোগাযোগ গইত্তাম জানাইলে বড্ডো বড্ডো ফায়দা অইব।"
25253,আঁর বয়স তিরিশ। আঁর পরিবারত হনোবের মাতাত টাক নাই। আঁর মাথার চুলও খুব গম আছিল। আঁই ছাকরি গরি ৫ বছর ধরি এক্কান অফিসত। ২ মাস ধরি দেহির আঁর মাতাত বহুত চুল উডের। হাত দি টান দিলে ই উডি আহে ন'য়লে শেম্প গইলে হাতত বহুত চুল দেহা যায়। এইভালে উডিতে তাইকলে তো আঁর মাতাত চুল থাইকতো ন। আঁর এহন কি গইরবো?
11342,আঁর্ নানার বয়স আন্দাজত পঁচাত্তর বছরর বেশি। উঁয়ার গত দেড়-দুই মাস ধরি কানত বহুত গরগর/গান গাওয়ার লাহান আওয়াজ। এই আওয়াজত উঁয়ার ঘুম হারাম ওই গেছে। গত আন্দাজর এক মাস আগে একবার ডাত্তর দেখাইছিল কিন্ত সমস্যা সমাধান ন অইয়ে। এহন কি গইজ্জি পারি দে?
627,"স্যার, আসসালামু আলাইকুম। আআশা গরি গম আছেন।
আঁআর সমস্যা অইলদে আঁআর পায়ত দুই আংগুলর মাঝখানত এক ধঅরনর ঘা দেহা দিএ।
যেইয়্যা দিন দিন বাড়ের অর্থাত ছড়াই যারদে।
তো অনের ডাগদি আঁআর ফোয়ারা অইলদে এই রঅগত কি, ইতা কিয়ুন অইয়ে, আর ইতা ঠিক গরিবার উপায় কি ঔষধর মাধ্যমে?
আআশা গরি আঁই আঁআর জওয়াব ফাইয়ুম।"
13355,আঁর্ বউউর গোরবর অওত ৫ মাস চলির। গত রাতি তেয়াত্তে তার দুই বায়র লগে পেটর কুঁচি আর কোমরত অঁতশয় ব্যথা অর। হন দ'উয়াই ল'ওন বা অনর পরামোর্শ আশা গরি। বওস ৩৬। প্রায় তেয়োরা বছরর পর ২য় ছোঁয়া জরম দিবালাই গোরব ধইয্যে।
20153,"আঁর বয়স আইজ বাইশ অইয়ে দে, আঁই প্রায় এহ মাস ধরি মাইগ্রেইন সমস্যাত ভুগিয়েরে, পইত্তেক ওষুদও হাইয়েরে, তাও ঠিক অইর ন দে। হটাৎ হটাৎ পিঠত বেতা অইয়েরে, বুখ বাড়িগেইয়্যে দে, বেশি হাইয়েরে এ কারণে। দিনত দুই-তিন বার টয়লেটোতও যাইতু অইয়েরে। আজালত ঘুম থাকি উইটলে দেহা যায় আঁত পা মুঁহ ফোলা স্বাভাবিকর চেয়ে, আঁর কসসমর পরে স্বাভাবিক অই যাইয়েরে। আঁর শরীলত এলার্জির সমস্যাও আছে দে!"
2221,"আঁত ঘুমত্তে উডিলি বাইত্তা চাপ দে, বাইত্তাত যাই লিকিন ক্লিয়ার ন’অয়। নাস্তা গইল্লার পর মন অয় আঁর বাইত্তাত যাই। বা লাঞ্চ গইজ্জার পরে আঁর বাইত্তা অয়, যেতা হাই ফেইডত গ্যাস ওই যায়। বাইত্তা ক্লিয়ার ন’অয় বলিরে অলফ হাইলে ফেইড ভইজ্জা যায়। বউর অস্থির লাগে। মাযে মাযে সেকলো, এন্টাসিড প্লাস হাই। কি গইল্লে উপার পাইয়ুম?"
14973,আঁই বাচ্চার বয়স তিন মাস। আইজকা ৬ / ৭ বার হমব হমব হানা (এক্কেবারে পানীর লাকান ন) গরের। এই হালত কি খোয়াইয়ুম দে? এই মুহূর্তত ডাক্তারর ডাগদি যাইতো ন ফারুম। এক দুই ফোডা গরি এক দুই বার ওরালস্যালাই খোয়াইয়ি। এমনিতে তেমনে হন কান্নাকাডি গরের ন।
2143,"আঁর চোক্কুনর আঁডা অংশডা লাঁল রঙের, সকালে চোকে পানি দিলে জ্বলে দে আর বেশি লাঁল ত্যাহে। এরফর তেই/চার ঘন্টা পর হনচেরা হাবিভাবিক অয়। সমস্যাডা বহুৎ দিন ধরি। ডাক্তারর পরামর্শ মতন মেডিসিন, ড্রপ সব লইছি কিন্তু মেডিসিন সেশ অইবার হনদিন পর আাগে যন আছিল, এম্মন অই যায়। কিন্তু নাজিন ড্রপডা ব’লা উপকার, সব ঠিক অই যায়। আঁই কি নাজিন ড্রপডা ব্যবহার গইরতাম নি? ন অইলে কি গইজ্যন লাইবো?"
542,"আঁই বেশি মানসিক অবস্থাত আছি। আঁর কিচ্ছু গম ন’ লাগে, ঘুইততু গম ন’ লাগে, হনর লগে কথা কইততু গম ন’ লাগে। কেন জানি কি একখান কম কম লাগে। এইট্টা হইয়েদে আঁই গত তিন মাস আগে দেঁশত গেইয়িদে আঁই। আঁর জ্বর হইছিল, আঁই ১৫ দিন ধরি ঘরত শুই থাইয়ি। এর পরত্থুন আঁর এই অবস্থা। আঁরে জানাইন আঁই কি ওশুদ হাইতে হইবো, দয়া গরি পিলিজ।"
1256,আঁই এক্জন ছাত্র। এহন মাস্টার্সত পইর। মাইগ্রেন প্রব্লেম বহুৎ আঁইক্যাত্তুন। ডাক্তারঅ দেহাইছি বহুৎ বার। দিনর বেইশিত্তর সমত মাতাত ব্যাথা থাহে। যেই সমত হাউড উঠে তহন আঁর হার্ট বিট আঁই নিজেই হুনিত পাই। আর যেই সমত নিজুত বই ঝিমই বা মাথা নিয়া থাহি তহন মনে অয় হার্ট বিটর লগে লগে আঁর বডিঅ দুলির।
17216,"গত ৩-৪ মাস ধরি আঁই আঁর গলাত হাল্কা কফ হুন্দা পাইরি। হন সর্দি, মাডা বেতা অদা কাশি নাই, অইলে এট্টু জোড়ত হাইট্টে অদা সিড়ি বাইয়ি উইট্টে এট্টু তারাতারি শ্বাস-প্রশ্বাস অয়, এট্টু শ্বাস কষ্ট অয়। নিজ ইচ্চায় কাশি দিলে হাল্কা কফ বার অয়। এইতার লাই কি ওষুদ হাইত পারি দে, দয়া গরি কইয়্যন দে।"
20709,"প্রিয় মহাশয়, গিয় ১০ / ১২ দিন ধরি আমার পেডত সমস্যা অর, দিনত ৪-৫ বার পায়খানাৎ যাইতে অয়। পায়খানাৎ গন্ধ অর। পায়খানার আগে মাঝেমধ্যে পেডত আল্কা পেইন অর। সিরা সিরা পায়খানা সাতে ফেনা যায়, যেডা অনেকটা আমাসয় এর লাহান, মাত্তর আমার মনত অর আমাসয় নয়। দরকারী পরামর্শ দিয়েরে উপকার গরিবার লাই বিনীত অনুরোধ গরিরাম।"
26363,"নমস্কার আঁর সামনর দুওয়া দাঁত হঅর অই যার দে। দাঁতত খাত খাত লাগে উঁচা নিঁচা লাগে। ঠান্ডা বা গরম হনও খাবার হাইলে দাঁত শিরশির গরে, কি গইলে আর দাঁত হঅর ন অইব বা হন টুথপেস্ট ব্যবহার গরিয়ুম জানাইলে উপকার পাইয়ুম। বি. দ্র. আঁর বাপ-র দাঁত-অলে হঅর অই গেইয়ে।"
12431,আঁর বাপ'র বয়স ৫৫ বসর। আঁর বাপ'র উচ্চ রক্তচাপ আছে। আঁর বাপ নঁয়াত্তি হতা লই টেনশন গরের। হনেত্তুন ছুড কাম লইয়েরে টেনশন গরের। ই কামডা হীয়ন গরিম হীয়ন হায় হায়। বাড়িত হোন অসুস্থ অইলে হেই অসুস্থ রোগিইর চাইবা আঁর বাপ বেশি অসুস্থ অই যায়। টেনশনর লাগি তে ছটফট গরের হাত পা থাবরায়। এহন আঁই কি গইরতে পারি?
25357,আঁর ফুয়র বয়স দুই মাস আঁট দিন। ওর ঠাণ্ডা ডাক্তার দেহাই। তার পর ওষুদ হানালে কওমে। অ্যাঁয়অর হিয়ান দিন গম থাকে। অ্যাঁয়অর হিয়ান দিনর পর অ্যাঁয়অর বুক্কুত কের কের গরে। অ্যাঁয়অর হিয়ান মোছীবত দেহা দে। ওর বায়না নর্ম হয় কিন্তু বায়না গরিত গেলে কুতত্ তোয়াই থাহে আর বায়না জাগা রাঙা ওই যায়। এহন এই দুইডার মোছীবত মেহেরবানি গরি আঁরে জাওয়াব দিবেন বাংলাত।
15935,"আসসালামু আলাইকুম, আমার ঝিঅর বঅস ৫ মাস ৭ দিন। এহন পইযন্ত বুকর দুধর বাইরত হন খারাপ দেওন ন অইয়ে। হিয়ান দিনর আগে দিনত ৪ / ৫ বার টয়লেট গইরির। ডাক্তারর পরমশ্মত খাওয়ার সেলাইন, সিপ্রোসিন অ জিংক সিরাফ খাওয়ান অইয়ে। তাত্তে পইত্তিস্তি সবাবিক অইয়ে। কিন্তি বেশি হিয়ান দিন তিক্কা বুকর দুধ টিখ মত্তে অয় ন। দিন দিন সাস্থ খারাপ অর। এই মূহুর্তত কি গইরতাম পারি দে? বুকর দুধর পাড়ত বাড়তি খাবার খাওয়ান যাইবো কিনা? যদি খাওয়ান যায়, তাইলে কি খাওয়ানন লাইবো? বিঃদ্রঃ টয়লেটর সমস্যা অওনর আগে তিক্কা বুকর দুধ হম অইয়ের।"
10619,"মাইয়া, বয়স ০৫ তার আথর কুনইর মইধ্যে এক্কান দাউদ অইয়ে। আঁরা তারে ডাক্তার দেখাইছিলুম, ডাক্তার তারে ফ্লোগাল সিরাপ আর এলার্টল সিরাপ দিলে আঁরা পর পর চাইর ডোজ খাওয়াইয়ে। কিয়িন্তু হনু ফায়দা ন'পাইয়ুম, বরং বড় অইতাছে, ওষধের পরামর্শ চাই ফ্লিইজ।"
2077,এ ২ হাপ্তা ওইয়ে আঁর ডাইন চোগর পাতা এলার আঁর শরীলর ফেইটর হুনো হুনো জাগাত কিয়ানপর কিয়ানপর মাংশফেশী কাঁফি উডে। চোগর পাতা লাফায়। ইতা ইতার আগতও অইছিল বদ্দা অইন দিন আছিল। এহন আণ্ডার এন অইয়ের। প্লিজ হিয়ান সাজেশান দিন। যদি হন মেডিসিন দরকার অয়। কিয়ান মেডিসিনর নামডারে কই দিবেন। ধন্যবাদ।
24942,"আঁর বয়স বারো বছর। হাইল্যা রাইতততুন আঁর দুডা চোখ জলির। এজ্জা চাইদে একখান চোখ লাল অই যার। লগে বড্ডা মাথা ব্যাথা, চোখ জলির, আলোর ডাগদি ছাইবার ন'পারি। আঁর এইয়েন মুছিবতত কি গরিম, পরামর্শ চাইয়ুম। এই হালতত খাওন-দাওনত হনো মানা আছে নি?"
1475,"স্যার আঁর বহুত দিন ধরিয়া গলত হাশি জমা থাহে। হাশি-র কারণত ডুব গিলিত কষ্ট অয়। আঁই ডাক্তারর ডাগাত গেলে তারাঁ আঁরে টোফেন আর হন কিয়ু উওশুদ দেঁন, যেগিন হাাইলে কুমির যায়। মগর উওশুদ হাওয়া বাদ দিলে আন্নে অসুখ বাড়ি যায়। আঁই হন উওশুদ হাাইলে ইতার পইক্কা সমাধান ফাইয়ুম? জানাইলে চির কৃতজ্ঞ থাইয়ুম।"
22969,"আঁই পৈয়ারা। বয়স সঁইওত্তিস। আঁই মার্কেটিংর সঁয়রি গরি। আহরাই দস পনেরো দিন ধরি আঁর কোমরর তলতাত্তুন দ’ই ঠ্যাঙর ভিতরে, খাস গরি রাঙর মদোত হালি কঁন কঁন গরে বা কামড় দরে। এ’ই হালত বেশিক্ষণ নামাজত ব’ই থাকিলে, পরেরবার উইটলে এট্টু মুসিবত অয়। ব্যাথা জনিত হন অসুবিদা নাই। এ’ই হালত যদি অষুধ খাই ভালো অয়, তালে হে’অনর নাম জানতে চাইয়ের।"
24950,আমার আব্বা গঅ তিনদিন আগে হোটেলতুন হিয়ান সামুদ্রিক মাছ হাইছিল। কিস্তু এর ফর দিনতুন উনার ডাইরিয়া শুরু অয়। উনি স্যালাইন হারার হনুন ফর ফর। আগে ফ্লেজিল হাইয়েদে। যখন টয়লেট আগর লাঁই পানি পানি অবস্তা রই গেছিল পরে ফিলমেট ৪০০ আনি হাইয়াইলাম। তাও হন কাম অনের না। আবার ডাব ও হাইয়াইয়ের কিস্তু তার শরীলত শক্তি পান ন। টয়লেট পানি পানি রই গেছে। স্যার দয়া গরি একটুক হুনু হন খুব টেনশান অরের।
7923,আসসালামু আলাইকুম । আর বউউর বয়স উনতিরিশ বছর । তার এক হফতার বেশি পায়খানা অইদে দিনত পাঁচ - ছয়বার গরি । পায়খানা বেশি পাতলাও ন আবার বেশি ঘন ন । মাজে মাজে কসাও থাহে । কয়েখদিন এমোডিস আর টেট্রাসাইক্লিন খাওয়াইর পরেও সারির ন । তার এহটা দুধের ফোয়া আছে চাইর মাস বয়স সিজারর রোগী । তার হাত ফা ফেঠ জ্বালাপোড়া গরে । এবেলাত আপনেরার ফরামর্স কি আর কি অষুধ হাইলে গম অয় দে?
13172,"আমা জ্বর আছে। তিন দিন আগে আমা হনত্থানি জ্বরর উপঅরগো দেহা দিছিল। আঁই তিনখান টেবলেট বেইয়ার গরিছিলাম। নাম অইল এজিতরোমাইছিনর ৫০০ ক্যাপস্যুল, আইবেরা, নাপা একছটেন। তিন দিন হাইবার পর আমা বড্ড জ্বর আইয়্যির। আমা এজমা আছে। ই অবচতাত আঁই টেবলেট বেইয়ার গরিয়ুম। আর এজমার লাই কি গরিয়ুম? এজমার টেবলেট চলির। কনটিন ২০০ বরোডিল। ভুল অইব্যার পারে।"
11721,"আঁর্ হনদিন আগে ১০০ ডিগ্রি হতা জ্বর আইছিল, নাফা হাই আর পরত ইতা গম ওই যায় কিয়েনে বুঅত খফ আছিল। পরত লোকাল ফার্মেসিওয়ালা আঁরে জিথ্রক্স ৫০০ দে। আঁই তিনদিন তিনডা হাই। আর আইজগা দুইদিন ধরি জিব্বর স্বাদ আর নাহর গন্ধ পইরা সলি গেইয়্যে। হন সুন্ধ নাহত ন পাইয়ুম। হন ডাক্তরও দেখাইত্তে ন পারি। এহন আঁই কি গইরতে পারি?"
18075,"পাইয়র মাসলত গরম পানি পড়ি পুড়ি গিয়্যেছিল, ডোক্তর দেখাইয়্যেছিল এরে ফাইলোফেন ৫০০ মি . গ্রা . সাজেষ্ট গরিছিল। আর একখান ব্যাকটোরাল অয়েন্টমেন্ট দিছিল। এর হতা মতলব কোর্স কমপ্লিট গরা হইয়েদে। কিনতু এহন বেশি ব্যাথা, বার্ণ হই আর ইচিং অই রইয়েদে। ব্যাথাতে জ্বর চলি আইয়রদে। আইটতে বা মুভ গরিতে বড্ড সমস্যা অই রইয়েদে।"
19252,"আঁ'র মাইয়র বশর তিন বশর, তার পেচ্ছাবর রাস্তাত ভিতর দিকুত বাম পাশত লাল অই আছে, আর ছাফা (খালি পানি দি) গরিবালত বেআথা পায়। কিত্তু পেচ্ছাবর সমত হন সমস্যা ন'অয়। এহন কি গরিত ফারি? বিঃদ্রঃ তারেঁ রাতি ডায়পার পিনাই রাখা অয়, জেঁঅলি ইডা র‍্যাশর লাহান ন'অয় তেঁউ জানাই রাইক্খিলাম।"
12728,ছার হাডাতে আঁর শরীলর ফারা সব তহ চুলার বিষেস গরি মুগ . . . ছার ইয়ান সম্ভবতো এলাজি আর ছার। আঁর শরীলত মুগ হম ন হরে বহু জাগাত দাওদ আছে যেতা অসহ্য এলাজি আর দাওদ অর বিষয়ত ছার। ফিলিজ এট্টু গুরুত্তো দি হঅইন ফিলিজ হন ঔষধ বা মলম নাম হঅইন কি গরলে এই দুডে রোগতুন বাসি ফাইরুম . . .
18963,"বয়স ৪৬, ফুরুশ। ফিডর তলার ডাগত আল্কা চিনচিন গরের মাঝে মাঝে। সামনত তইলপেডত হন বেথা ন গরের, ছাফ দিলেও ন। হঅন দিন আাগত রগতদান গরিয়ের, জানির যে রগতর রিপোর্ট হাভাবিক; ফালস, অক্সিজেন লেভেল, ফেশাপ, পায়হানা নরমাল। বচ্ছর দেদক আাগত ডাক্তার পরীক্ষা গরি ফাকস্থলী হংহ্লিষ্ট সমসসা ফায় সারজেল, গেভিসকন হঅ হঅনতা ঔশধ দিয়েরে; হেরি গেছিল। আবার চিনচিনি বেথা অইলে গেভিসকন হাই আর বেথা চলি যায়। ফশ্ন অইলদে আঁর কিডনি সমসসা অরদে কি না? এই অবস্হাত গেভিসকন বা গেভিসল কন্টিনিউ গইজ্জুম না আডও ঔশধ হাইয়ুম? ফরামর্স ছাইর।"
10517,"গইল দুয়া সত্তা ধরি আঁর বুকর মাজে ও ডানহাত্তে, বামহাত্তে জ্বালাপুরো গরের। গোলর ডানহাত্তে জ্বালাই, পইত্তা শইল জ্বালাপুরো গরের। বেদা, ক্লান্তি, ঘুমাইতে কষ্ট অয়। খাইতে রুচি কম, বঅৎ মানসিক চাপ ও ডর কাজ গরের। গোলর মাজে হন জানি খোঁচ মারে। বুকর জ্বালাপুরো বঅৎ বেশি অয়, উন্দিয়া লাগে। শইল ও মনত দুর্বল, খানা হজম কম অয়। বঅৎ ঢেকুর অয়। মাজে মাজে টক ঢেকুর, পায়খানা তিন চাইর বার অয়, মগার পাতলা ন অয়। মলদার হুতুরায়।"
13193,স্যার আঁর উন্নিশ বসর উয়স। আঁই এক বসর আগে মাটিত খেইত্তু যাইয়েরে বা'আঁধ ও বাহু ডাগদি জয়েন্ট মুচগইয়ে। হাতত হিয়ন শক্তি ন'আছিল। আইয়াজ্জে হুই জাগা মুচক্কাই হার বা ইবা হুনু কিছু এদানা থেইলে উডিল। হাতত শক্তি ন'আছিল। হুই জাগার হারডা নামাই দিবা'পর। হালকা গম অয় কিনতু বেয়াথা আছে। হালকা জ্বরও আইস্সিল। এহন কি গইরয়ুম?
20027,আঁই ৬ হফ্তার পুরতি। আইজ হকালত আর রাইতত আঁর যোনিপতত হাল্কা খয়রা রঙর হন্ডল আয়ের। পরিমাণত বড্ডো কম। আঁর হন পেটত বেথা বা অন্য হন উপসর্গ নাই। আঁর ফইলা পোয়া এইয়া। আঁর এহন কি গরা গাজ্জা? এইয়া কি স্বাভাবিক নাকি ডরের কিবা আদে?
13692,"আসসালামু আলাইকুম, আঁই বিয়া গরিয়ম, আঁর গত ২৫/০৪/২০ তারিখ মাইনসলি অই প্রায় ২০ দিন খুন গেইয়ে আর গত ১৭/০৫/২০ তারিখ খুন বন্ধ অইয়ে। অ্যাজ্জা ২৭/০৫/২০ আবার খুন যাইর। আঁই বড্ড চিন্তিত আছি। করোনা রোগর কারণে লকডাউনত আছি, ডাক্তারর দাগত যাইব্বার ন পারির। প্লিজ আঁরে এডভাইস গরন।"
4395,"আঁর বয়স বিশ বরশ, আঁর গোপনাঙ্গর বিতরও এক্কান ফুচকুরি বা গডা টের পাইর। বেয়াথা ও বেশি আছে, আর সহবাসর সমত বেশি বেয়াথা গরের। সমস্যা গত হয়েকদিন ধরি। হন ওষুদ হাইতে লাইব? আঁর বউ'র কতাঅইল্লা তো হুনন দে, প্লিজ ঠিক হন পরামর্শ দিবা?"
16652,"আস্ সালামু আলাইকুম ওয়া রহমাতুল্লাহ্ । আঁর মার উম্মা ৬০ বছর, উনার ডাইবেটিস আছে ইনসুলিন লয়, এইছারাও গ্যাসটিক, প্রেসার, ডায়াবেটিস, এলার্জির ওষধ পইত্তেন খায়ের। এইছাড়াও ৬/৭ বছর আাগে উনার গলব্লাডর অপারেশনোত পিও থলে ফেলি দিইয়ে, যেই কারণোত হজম শক্তি এক্কানা কম। রবিয়া বারোত্থন কইয়েরে আঁর শইল্ল্ডা বেশি গম ন'লাগে, হঠাত আজ্কে সোমবারে আজান থন ডিসেন্টি অইতাসে, এইহন তারে পইত্তেন স্যালাইন হনান অইতাসে, আর জিম্যাক্স ২৫০ মিগ্রা আজানর / রাইত ২ টা হনান অইয়ে। এইহন রোগী ঘুমায়। এইহন স্যারর ডাগদি সাজেশন চাইয়েরে কি গরিয়ুম কি হনাইয়ুম। ধন্যবাদ।"
13387,"আসসালামু আলাইকুম। আঁর উমর সাতাশ বছর। আইজ ফরিব দুই মাস ধরি আঁর পেটত কামড় মারি বেদা গরে আন্নে দিনত ফরিব তিন-চার বার টয়লেট অয়। বারে বারে বেগ আইলেউ পায়খানা ক্লিয়ার ন'অয়, অনেকটা বিজলা বিজলা, অল্প পাতলা ধরণর পায়খানা অয়। এই অবস্থায় গরনিয় বা হন ধরণর ওষধ হাইয়ুম দয়া গরি ফরার্মশ চাই ডাক্তার ভাই।"
12897,"আসসালামু আলাইকুম , আঁই আজ লম্বা দিন ধরি দাঁদর দুক্কে বুকির। আঁর দই রানর চিপাত বড্ডা জাগা লই সুলায়ের, আরে বড্ডা অই গিয়ই। কিয়ুন টেবলেট হাইয়াঁই ম্যেতিনে কয়ান দিন গম থাকে ফির শুরু অয়। বেশি খারাব হালতত আছি। এহন আঁরে কিয়ুন টেবলেট, মলম, ইলা কিয়ুন সাজেস্ট গরন যাতে গম অই যার ইনশাআল্লাহ। ধন্যবাদ"
17902,"আসসালামু আলাইকুম মায়া, আর বয়স ছাব্বিশ বচর। আঁই ছয় মাসর আশাল। বেশি গ্যাসোর সমস্যা অয়। গুন লাগে খাওন হজম ন অয়। খাওনর রুচি হম, পেড ফুলি থাহে আর টয়লেট হষা অয়। হিমোগ্লোবিন নয় দশমিক বারো। আঁরে হিয়ান পরামর্শ দিয়েন প্লিজ।"
5367,"আঁঁর মার উমর পঁয়সট্টি বচ্ছর, পাঁচ মাস আগে তাঁর এক্কান দাঁত তোলায়। এইয়ার পরত্তুন তাঁর উগরর ওড সহ গালরত্তুন মাথা ফোয়ন্ত জালাপোড়া আর শিরশির গরের। দুই বার দাঁতর ডাক্তারর পরামিশ লইলাম, তাঁরা হন ইনফেহশন ন পায়। পল্লিওর ছিকিৎসা চলের, তাও তেমন হন ফল ন পাইর। এহন কি গইজ্জুম?"
15988,আঁর বুকত বেশি চাপ অনভব গরির। আঁই ৫০ দিন আগে করোনা পজিটিভ আছিলুম। ১৫ দিনর পর নেগেটিভ আইস্যুম। আঁর ফুসফুসত চাখ্যা চাখ্যা কফ জুম্মি আছে ছাতরার মতো গরি। আঁই হোনতাইন এন্টিবায়োটিক ঔষধ হাইস্যুম কাজ ন গরের। আঁর বুকআ ভারি থাহে। মাজে মাজে শ্বাস লইতো কঠিন অয়। শ্বাস লইলে মাথা ব্যথা মাজে মাজে গলা বেশি চুলকার। আঁই এহন কি গরিত পারি দে?
10827,"আঁর বউউর পউর শরীর চুলহায়। হন বিচি-পাঁচড়া ন'অ, ব-শ ডাক্তার দেহাইছি। এমনকি ইন্ডিয়াও দেখাইছি, হন কাম অইত ন'অ, পইত্তেন চুলহায়। এসির ভিতরত তাইলে এট্টু গম লাগে। গরত বেশি চুলহায়। ব-শ-বার হরমোন টেস্ট গরা অইয়ে, ওইয়াত্তেও হন সমস্যা ন'অ। দয়াকরি এইর স্থায়ী এহান বেবস্তা দিবা নি? নাকি জিন্দেগি পউর চুলহানো হালতত তাইর জিন্দেগি কাটাতি অইব। এহন তাইর দিলর হালত এত খারাপ, হন ট্রিটমেন্টেরও উপরত আস্থা আনিবা ফারের ন'অ।"
16625,"আরার দুই নাত পলিপাস আছে। আঁই গত ৪ বছর ধরি এই সমস্যাত ভুগিযার। আরার নাক বন্ধ থাহে, রাইতত ঘুম ন'অয়। ঘুম কম অইবাতুন দিনত মাথা বেতা গরের। আঁই পইত্তিন এক্কান সিনামিন ট্যাবলেট আর বিকোস্প্রে ব্যবহার গরি। কিয়েনে স্থায়ী সমাধান ন'পায়। এহন ডাক্টর ভাই আরারে গম সমাধান দিবুন।"
25693,"আঁইয়ার ফোয়ার বয়স ৯ বছর ৫ মাস। ইয়ার কপালত হুনো হুনো ব্রনর লাহান অইয়েরে কপাল ভরি যারগই। মাঝেমধ্যে অনেকে অনেকে পাকির ভিতেরত পুঁঁজ জমা অই থাহে। আনর কুনু কুনু ভিতেরত শক্ত অই থাহে। দেহিত্তে ব-অত্ত খারাপ লাগে দে। কুনু কুনু আবার হালা দাগ অই যারগই। কি ব্যবহার গইত্তো পারি দে, পরার্শ চাই।"
12265,"আঁ'র বাবার বয়স ৬০ বছর অইলদে। উঁয়ার ডাইবেটিক আছে এহন ১২, আঁগেত্তুন বেশি দিন ধরি হার্টর রুগি। উঁয়ারে এজ্জোন কার্ডিওলজিষ্ট ডাক্তার দেখাই আঁরা পইত্তেন। উনি ডাইবেটিকর লাই কমেট ৮৫০ ট্যাবলেট দিছিল। অনেকে কয় ইতে নাকি শরীরর ওজন কমাই ফালায়, আর কিডনিত সমস্যা গরের। এহন উনি কি ই ঔষধটা পইত্তেন হাইব নাকি ইতার বদলাত অন হন ঔষধ হাইত ফারে?"
2688,"আঁর্ বউ'র বয়স ৩২ বছর, এর মাহিনা নিয়োমিত অয়, মাত্তর সমস্যা অইদ্দে মাহিনা শুরু অনের পর ৩/৪ দিনত ই ভাল অই যায়। ভাল অনের ১/২ দিন পরতুন ফের আঁল্কা ১/২ ফোঁডা গরি রক্ত ফড়ে, ইঁয়াবত ৬/৭ দিনও চলি যায়। ইয়ান কিলাই অইদ্দে দে? এর শাঁস কষ্টর সমস্যা আছে আর রক্তত হিমোগ্লোবিন কম, এর ওজন বেশি প্রায় ৭০ কেজি।"
12245,"আঁর বউঁয়র বঅস পঁচিশ, ওজন সাতান্ন কিলি। আঁর পাঁচ বঅসসীর একখান ফুয়া আছে। দু মাস অগ্গে আলট্রাসনোগ্রামত পিত্তথলিত পাত্থর শউরতী দাপত ধইয্যা পড়ে। এহন আঁর বউঁয় কি পেডত পোয়া লইত পরিব নি? বাদত মা / ফুআর হন সমস্যা অইবনি?"
15802,"আঁর বড় ভাইর বয়স - ২৭ বছর , উচ্চতা - ৫ . ৫ "" আরে ওজন - ৫০ কেজি। তাঁর ঘন ঘন পেশাব অয় আরে অগাঅগ পানীর পিয়াস লাগে। অহন পইত্তেক গন্টাত গড়ে দুইবার পেশাব অয়। পেশাবর সমত তল্পেডত হাল্কা চাপ লাগে আরে লিঙ্গ ব্যথা গরে হাল্কা। ফার্মেছির মেশিন দি ডায়াবেটিস মাপলি সুগার ঠিক দেহায়। ঠান্ডার সমস্যা আছে বেশি আরে এলসিডিও আছে। দীর্গা ৬ বছর ধরি পেশাবর এই সমস্যা। ইউকল ২ খাইয়ে ভালা আছিল। এহন কি গইত্তু পারন যায় ?"
12067,"চুলর খুশকির লাই উদিষ্ট অইঁ দুইবার টাক অইছি, তার পরঅ মুক্তি ন পাই। চিরুনি দি আঁচড় দিলে দূসর রঙর খুশকি বার অইতে থাকে। মাথার সামন দিক্কাটা বেশি। এহন সিলেক্ট প্ল্যাস শ্যাম্পু বাবহার গইজ্জি। তেমন গম ফল ন পাইয়ির। ২ হপ্তা বাবহার গইজ্জুম। প্লিজ, এর সমাধান কি অইব পারে জানাইবেন . . . , ধন্যবাদ।"
6167,দুই মাস প্রেগনেন্সি। হটাৎ লাল কালা শ্রাব বগল বগল গরি আইয়ের। কিন্তু বমির আঁততু শুরু অয় ন'। প্রেগনেন্সি স্ট্রিপত দু'দাগ আইস্যে (তিন বার)। বয়স তেত্রিশ। সাত বছরর একট্টা পোয়া আ'দে। দুই বছর চিকিৎসা করার পর রেজাল্ট। বর্তমানে লক ডাউনর কারণত প্রেগনেন্সির পর হন ডাক্তার দেঅন অয় ন'। উচ্চতা চারি ফুট দ'শ ইঞ্চি আর ওজন সত্তুর কেজি। দয়া গরি পরামর্শ দিবা।
2800,আঁর পোলার বয়স দুই বছর। আঁর পোলার পায়ানা লই বেশি সমিস্যা। এই সমিস্যাডা এক বছর ধরি অইরদে। আত্ত দিন পর পর পায়ানা গরে। পায়ানা আইবার আগে সাপোজিটার ন দিলে পায়ানা ন গরে। পায়ানাডা বেশি মোডা আর আত্তে অয় আর পায়ানা যন আয়ে তন বদ্দি দউরয় আর হান্দে। বেশি ডাক্তারর ওষধ খাওয়াইয়েরে ম্যেত হিতুদো ঠিক ন অইরদে। এইল্লাই অনর ডাগদি পরামশ চাইরুমদে কি গইত্তু পারি দে?
17045,"গইল্ল্যা ২০তারিখ বিয়ালি হইত্যে ১০৪°জ্বর । তার ফরদিন হইত্যে গলা দুঅঅ, খাস্হরি গলাত বা হাছার রগ ফুইল্ল্যে আর হন কিসু গিলিতে গইলে হাডের লাআগে এমন কি ফানি হনল্যেও। গইল্ল্যার দিন হইত্যে মাতা দুঅঅউ সুরু অইয়ে। আইয়্যুন জ্বর ১০০ + থাহে ইয়া ফইল্ল্যে নাফা ২ডা গরি ৩বেলা আর ডেসলর গইল্ল্যা রাতি খাইছি । ইয়া অওস্থাত কি গইত্তাম দে?"
14199,"আঁই আইয়ো দুফরত বিয়ম গরিবার বঅলত তিশ বেয়াক ক্রাঞ্চ দিই আর অল্প দেল বাদে দরি লাফাই। বেশি একখান লাফাইত ন ফারি, হাঁফিয়েই গেই, বাদত আইয়ি বিশ্রাম লই। গসল গরি দুফরর হানা হিয়াই ঘুম দিই। তেউনও কিচ্ছু টের ন পাই হন্ডে রাত বাড়িবালত আঁর্ বাম ডাগদি ভিতরে বেদন অনূভুত অইতে থাকে। শাস লইত কষ্ট অইয়ের, হন ডাগদি শুইয়েরে আরাম ন ফাই যার। এ এমতাবস্থাত গরিবার কি অইতে ফারে দে?? আইয়ো রাতি ঘুমাইত ন ফারি।"
19661,"আঁর বাপ-অর বয়স বায়াট্টো বচ্ছর। হেয়া দঁশ দিন অইয়ে দে তাইয়্যর জ¦র। জ¦র এইয়ুন হাল্কা আছে, আর হাবারর রুচি নাই, শরীল ব-অৎ দুব্বল, ডায়াবেটিস নরমাল আছে। পেসার হাই . . . মগর এইয়ুন নরমাল আছে, এইয়ুন জ¦রর লাই আর হাবারর রুচি লাই কি গইরতো পারি?"
12163,"স্যার , আঁর বয়স ৩৮ বছর । গত তিন দিন আগত হাল্কা জ্বর অছিল । নাপা এক্সটেন্ড হানের পর তার পরর দিনই জ্বর ভালা অই যার । কিন্তু গত দুই দিন ধরি আঁর শ্বাস লিত সমস্যা অইর । আঁই মোনাস ১০ খাইছি কিন্তু তাইও শ্বাসকষ্ট যাইরদে ন আর হাইত্থেই বুকর বামাত হাল্কা ব্যতা গরের । দেহার মতলব অইল যে আঁর গোসল গরনের পর বুকর আশে পাশে আর গলর নিচত লাল লাল ছোপ দাগ দেখা যার মগর চুলকায় ন যদি ও অইন্যোখান পর ইয়া আর থাহে ন আর মুক দি ঢেগুর বাইর অয় বেশি দুশ্চিন্তাত আছি । মেহেরবানি গরি আঁরে পরামর্শ দিইয়েরে সাহায্য গইজ্জেল্লে চিরকৃতজ্ঞ থাইক্কুম ।"
12437,"আঁই বিয়াওত। আঁর বঅস এক্কিশ বঅর। বিয়া অইয়ে এক বঅর। আঁই প্রেগন্যান্সির লাই ট্রাই গরতাসি। আঁর পিরিয়ড মিস অইয়ে এক মাস এক্কিশ দিন। এইর মইদ্যে আঁই একবার প্রেগন্যান্সি টেস্ট গরাইয়ুম কিয়েনে নেগেটিভ আইসে। আঁর প্রেগন্যান্সির হুনু হুনু সিনড্রোম দেওন যার। জেমুন - মাত্তা ঘোরে, দুর্বল লাগে, ক্লান্তি, হম কইর বমি বমি ভাব। আঁর তলপেট আরে হঁঅর ত ব্যাথা আছে। তলপেটর বাম পাশত আত দিলে শক্ত কি এক্কান ধরা যার। তলপেট বহুত ফুলি আছে। আঁই কেনা গরি সিওর অইবুম আঁই প্রেগন্যান্ট নো কি? তলপেটত বাম পাশত শক্ত যেই জিনিস টা ধরা যার এইডা কি অইতো পারে দে?"
12054,"হেয়ারেগ এক বছরর বেশি অত্তে ধুমপান গইজ্জি। মগর শেষ দুই মাস এক্কাবারে হাতও ন দি। এহন গলত কফ বাইন্ধা থাহে আর শ্বাসকষ্ট অইয়ের। আঁর এক ফ্রেন্ড হন বেশি দিন সিগ্রেট খাই এইতা ছাড়ি দিয়ের ফরলত নাক্কি এইডা অইয়ের, হন এক ডাক্তার নাক্কি হইস্যে। এইডা কি অইবারে পারে দে? আঁর সমস্যা গলত কফ জিম্মি আছে আর শ্বাসকষ্ট অইয়ের। বয়স ২৪ বছর।"
15431,"আরার বউতোর অত্ত এক হাপ্তা ধরি বুকর মাঝখানত ব্যাথা গরের কইর, সব সমত সাঁস লিত সমস্যা অয়। সিদা কাত অইয়েরে ঘুমাইত গেলে অউ বুকর মাঝখানত চাপ দিলে হাড়র ভিতরত ব্যাথা লাগে। তারফর অউ ফোঁয়া কামড়ায় আঁও আতর ফইত্তেক আঁঙ্গুলর নকর গোঁয়াত ব্যাথা গরের। ঘুম অনেকম কম অয়। ফইওত গ্যাসোর সমস্যা মনে গরিয়েরে গ্যাসোর ওশুদ খাইছিল, ক্যান ফয়দা ন অইয়ে। সমস্যা উল্লুর সমাধানর ফরামশলর লাই অনুরুদ গরির। ধন্যবাদ।"
23441,"আঁই মনে গরি, আঁর হরমোনের মাত্রা ঠিক নাই যেমন - শরীলত বেশি লোম তুলনামূলক দিন দিন বাড়িয়ের, হন কম খাইলেঅ ঠিক পরিশ্রম গরির পরও সাস্থ্য বাড়িয়ের, হন কারণ ছাড়া শরীলতুন তুলনামূলক বেশি ঘাম বাহির অয়। হরমোনের মাত্রা ঠিক আছে নি বুজার ঠিক উপায় কি দে? আর এইডা বুজার লাই কি কি পরিক্ষা গরিত্তু অইব? প্রাকৃতিক হন ধরনর খাবার হরমোনের মাত্রা ঠিক রাখে? শরীলর গটন বিভিন্ন হরমোনের বিষয় জানতে চাইর। বয়স - ১৯, ওজন ৯০ +, বিএমআই ৩১, নিয়মিত ১ঃ৩০ মিনিট জিম গরি, হাঁটাচলা গরি, খাবার পরিমাণ মতো খাই।"
19528,আঁই মোটরসাইকেল চালাইত যাইয়েরে কঁদাত আঁর পিঁদাত আঘাত পাইয়ি! পিঁদাত আঁর কঁদাত রাইতদিন চব্বিশ ঘন্টা ব্যাথা গরের! তিন দিন ন্যাপ্রুসিন প্লাস মেডিসিন খাইয়ি এইত্তেঅ ব্যাথা কমের নয়! গরম ছেঁকঅ লইয়ি দুই দিন! আঁর আঁর হাঁডুর ভিতরত অলপ ব্যাথা গরের! উইত্তো বইত্তো শক্তি ন'পাই! এহন আঁই কি গইরুম! আঁরে চিকিৎসা দন প্লিজ!
6899,"আস্ সালামু আলাইকুম, স্যার, আর হন জ্বর নাই, তবে আঁতারে পাচারে শরীরডা গরম অয় এডেফুন ভালা ওই যাইয়েরে। গলা বেদনা নাই, এহন শ্বাসর সমস্যা মনে অইয়েরে। এইল্লা কারণ কি? এইল্লা আঁই গরম পানির ভাপ লইয়েরে আর মনটিভা ১০ মিগ্রা হাইয়েরে, এরপর ও মনে অইয়েরে ন কমিয়েরে। এহন আঁই কি গরুম জানাইবেন নি স্যার? ধন্যবাদ।"
592,আঁর বয়স ১৭। আঁই রাতি হনিক বেশি জেইগ্যে থাহি। আঁর দুউয়ার ১টাত ঘুমত্তুন উইডি। বহুত সমত শরীর খারাপ গরের। শরীর দুখ থাহে। আঁর ভাত হাইত্তে মন ন’সায়। এইহন্নি আঁরে হনিক পরামর্শ দিয়ন প্লিজ। যেইন্নাই রাতি তাড়া তাড়ি ঘুম আহে। আঁর হায়াত হাইত্তে মন সায়। আসসালামুয়ালাইকুম।
13425,"স্যার, আঁর বউ ছয় মাস এগারো দিনর গইনত। এন তার পাও ফুয়াই যার অইলে পানি আইস্যে। সকালত ক্যালসিয়াম আর রাইতত আয়রন খাইয়াইর। সকাল হাইল্লে হাঁডের, পাওর তলত কউল বালিশ লই ঘুমায়, পাও ঝুলিয়াইয়েরে বয়তো না। তবুও পাও ফুয়াঁওন কঁমেরে না কি গইত্তে পারি।"
2682,আঁঁর ভার্সিটিত পড়িবার বেইয়ত রাইত জাগিবাল্লা অভ্যাস আছিল এডার কারণত চউর তলত ডার্ক সার্কেল অয়। অইলে এহন গভির রাইত ফইর্যন্ত জাগি ন। রাইতত পইর্যাপ্ত ঘুমও অয় অইলে ডার্ক সার্কেল ন যাইর। আঁঁর হিছা এলার্জি জনিত প্রব্লেম আছে। যদি এলার্জি ঘটিত ডার্ক সার্কেল অয় তে এইডা ডুর গরিবার উপায় কি ? ?
18656,আঁর ওয়াইফ ২ মাসর দুয়াঅলা। তাইর বওত বমি অয়। আঁট্টু হাইলেই বমি আই যায়। আঁর মুখ হমেশা তিতা অই থাহে। গতরত জ্বর নাই। হজে বাথরুম অয় না। বওত ইশপগুলর ভুসির শর্বত হাইয়র লেহিন কাম অয় না। গত ৩ দিন ধরি বাথরুম অয় না। এহন কি উষুদ হাইলে বাথরুম অইব জাতে হন খতি ন অয়। আঁর বমি ফরর কি উষুদ হাইতে ফারে। ইডা তাইর ফইয়লা দুয়াঅলা। বয়েস ২০।
21101,"আসসালামু আলাইকুম আঁর আম্মুর বয়স আডচলিছ বশর। আম্মুর গা আঁপে অই চোকত হর্শে ফুলর লাঁই দেহের। ইন কি গইরতাম? হন ঔষর বা চিগিস্সা গইরুম দে? (বিঃদ্র: আম্মুর হিয়ান গরি ব্রেইন স্ট্রোক গইজ্জে, আর হার্টর ও সমস্সা আছে যেতার লাই ইকোস্প্রিন পঁচাত্তর অ সেরেভাস হাই ঠাহে।"
18066,আঁরার মার ক্যান্সার অইয়ে। ৬ টা কেমোথেরাপি ডক্তরর পরামর্শ মত দিয়াত অইয়ে। তবে ৬ নং কেমোথেরাপি দিবার পর কিয়ত টেস্ট গইত্তে হঅন। টেস্ট গরিবার পর ডক্তর আঁরার মার হগল রিপোর্ট চাইয়েরে কইন রেডিও থেরাপি দিবার লাইগতো ন। আঁই আঁরার মার হগল রিপোর্ট ডক্তর ভাইর মাধ্যমে দেখাইতে চাই। অইবেলে আঁই কিলা গরি দেখাইতে পারিওম এবাং পরামর্শ লইতে পারিওম?
18057,"আঁর বউউর পিরিয়ড সাইকেল ফইরফেক্ট টাইমিং আছিল গত ৪/৫ মাস। অডাঅড এ মাসত ৪/৫ দিন বেইশ যা গেইয়্যে বেইলে আঁইনও পিরিয়ড অইয়াত ন। এ বিষয়ডি লইয়্যে আঁইন চিন্তাত আছি। উল্লেখ্য যে আঁর বউউর অনিয়মিত পিরিয়ড সমস্যা আছিল, এডার সলভ অই যা গেইয়্যে ৪/৫ মাস আগে। রেগুলার অইত আছিল বেইলে অডাঅড এ মাসত-ই ৪/৫ দিন ডেট ক্রস অই যা গেইয়্যে। এ অবস্তাত কি গইত্তু ফারি দে?"
22923,"আঁঙ্গুর আগার চামড়া খসখস্যা আর চামড়া উইডদের হি দিন শীতকালতত্তুন। আত্তুনত ভাবিদে শীতর লাই, বত্তে খেয়াল গরি দেলাম পানিত হজুয় হজুয় পোর আছে বেইশ কিয়া। আত্তুনত এক আঁঙ্গুর আগাত আসিল, এহন দুই হাতর ই তিন তিন কিয়া আঁঙ্গুরত দেহা যার। বত্তে এত চুল্কায় ন, আঁড়িয়া আঁড়িয়া চুল্কায় যদি আঁই ইচ্ছা গরি ওনত চাপ দি।"
22490,"আঁ'র মার ১২ - ১৩ বছর ধরি ডায়াবেটিসর রুগী। হি ইনসুলিন ব্যবহার গরে। আজ ৫ দিন ধরি হি বেয়াম। ইনসুলিন ব্যবহার গরতে গরতে হিয়ান্দর পায়ার রগত লাগি যায়। এহন হি হাইট্টু ন ফারে। হিয়ান্দুর পা ফুলা লগে বেথা। পারিবারিক ডাক্তার দেহা অইয়ে। তোউ ঔষধে কাম ন অর। বেথা কমে নায়। ফুলাও কমে নায়। এহন হন চিকিৎসা অরিলে আঁ'র মা আরাম অইবো দে? ইবা লই এক্কান কিবা যদি ক'ন, উপকৃত অইয়ুম।"
16401,"আঁর বাবার বয়স ৫৫ বছর। কোমরর বেদনার ডাগদি ডাগদি বুকত বেদনা অয়ও শ্বাস লইতঁ সমস্যা অয়। আঁর মুখর ভিতরত গালত ঘা অইয়েদে আইট মাসর উপরে অইল। উপ‌জেলা স্বাস্থ্য কম‌প্লেক হইথুন ডাক্তার দেখাই অষুধ খাওয়াইয়ার পরো হন কাম অইয়ুশ ন। এহন কি ধরনর ডাক্তার দেখাইয়ুম, নাম সহ হতাঁত বহে জানাইলে ফায়দা অইতঁ।"
4743,আঁর বাম হাতর কুনুইত বিয়াথা অয়। বেশি গরি রাত্তি ঘুমত্থুন উডিবার পর বাম হাতর কুনুইত নারাছারা গরিত্তু বড্ড বিয়াথা অয়। এই বিয়াথা হাত নারাছারা গরিবার পর ঘইন্টা খানেক পর আর অত বেশি থাহে নঅ। এই অবস্থা এক বছর ধরি অইয়েরে। এই বিয়াথার লাই আইলেয়ো হন ঔষুধ নঅ হারির। এহন আঁর গরিবার বিষয়ত জানাইবেন প্লিজ।
24904,"আরার মাথাত ব্যাথা। মাথার থালু, ফিছেন সাইডত বহুত ব্যাথা। বমি বমি লাগের। মাথা ওজোন লাগের, সাভাবিক কাইজ্যের গইত্তে ফরব অয় ব্যাথা দি। চউখ ও ঝাপসা অই আয়ের। কন্টিনিউয়াস মাথার ব্যাথা প্রায় ৫ / ৬মাস ধরি। গত ১সফ্তা ধরি বহুত ব্যাথা, মনে অয় হনোরে মাইজ্জে দে। মনে রাইখতে ফরব অয়, মনযোগ দিওনত ফরব অয়। এইল্লাইও অয় দে হনো কিছু লগে লগে ভুলি যাই। শরীলর হনো জাগাত ব্যাথা পাইলেও আঘাত মাথাত লাগের। ঐ জাগার ব্যাথা চলি যায়, ব্যাথা থাহে মাথাত। খুশি, কান্নায় আরার সব ফিলিং এহন মাথার ব্যাথা। ঠান্ডা ন'লাগিলেও শ্বাসকষ্ট অয়। দম বন্ধ অই আয়ের।"
14720,"মোর বওস ৩৭, লম্বা ৫' - ৪', ওজন ৬৫ কেজি। ২ মাস ধরি বড্ড আহটর সমস্যা আর ফেডুত বহুত গোন্দা বাতাস। অই মিল্ক অফ ম্যাগনেশিয়া, রেব ২০, এ্যাভোল্যাক, মোটিগাট, কারমিনা অনাঁইন দওয়া খাইয়্যি, হোন গম ফল পাই নঅর। এক্কেরে ডুরালাক্স হাইলে কাজ অয়, মাত্তর ইতা নাকা হন্টিনিউয়াসলি খাইবার ন যায়। অই শাক-সবজি, পানি, লেবু, সেলাদ হাই, ইতেতউ গম ফল পাই নঅর। হরোনার লাই ডাক্তরর হতঅও জাইবার ন পারির। মোর ফ্যটিলিভার গ্রেড - ১, এই লাইগ্যা অই এটোভা ১০ হাইয়ার। আইজকাল টয়লেটর হোন বে-ও ন অয়। দওয়া দিলে উপকার অইতাম।"
8166,"আঁঁর হোন বইনুর আইয়্যা রাইতত বড্ড বুকর ফিরা অইছিল, শ্বাস লইতে কষ্ট অইয়ের। পিডর দিকতও ফিরা আছিল। শরীল টান্ডা আছিল। আর হনিক্ষণ পর পর হাত ফোঁয়া তেডা অই আসির। এইরহম আঁগে আরো দুইবার অইয়ে। আদা গন্টা বা এইত্তে বেশি সমত ধরি ফিরা আছিল। এহন ডাগদরর ডাগতও লইতাম ফারি না। আরা গাঁওত থাহি। হানেদে এহনর হালতত শেরর দিকত যাতায়াত গরা একট্টু জুকিফূন্ন বডে।"
23531,"আঁর আম্মুর বয়স ৫২। আম্মুর হইয়োনা এলার্জি সমস্যা আছিল ন। কিন্তু কভিড ভ্যাক্সিন দিবার পরত্থে গিয় গত ১ বছরর বেশি ধরি বেশি এলার্জি সমস্যা অর। হাত পা চুল্কায় ফুলি যায়, লাল অই যায়। মুখ জ্বালা পোড়া গরের। উপজেলা স্বাস্থ্য কমপ্লেকসত দেখাইবার পর তাইয়েন ""এলসেট"" ওষধ টি ১ সপ্তাহ হাইলে ঠিক অইব বলি জানাইয়েন। কিন্তু সেতা ঠিক অয় ন। আঁর আম্মুর অন পইত্তেদ এই এলসেট হাওয়া লাগের, নঅইলে এলার্জি অর। এই ক্ষেত্রত কি গরিতার? উল্লেখ, আঁর আম্মুর কভিডর ৩ টি ডোস ই দেওয়া অইয়ে।"
24610,ইমার্জেন্সি পিল পিউলি হতা বার খাইছি। গইল্ল্যা মাইয়াত নোরিক্স পিলড্যা খাইছি। এক্কান বারি মাইয়াত অইয়ারেও পিল হাইবার এক হাপ্তার বিতুরত আঁরারে মাইয়াত শুরু অয়। গইল্ল্যা মাইয়াতর ২৬ তারিখ মাইয়াত অয়। আঁর মাইয়াতর সাইকেল ২৮ তনে ৩০ দিনর। এই মাইয়াত আঁত্তনও পিরিয়ড ন অইয়ে। এইয়া কি পিল হাইবার ইফেক্ট নি? প্রেগন্যান্সি টেস্ট গরিয়েরে নেগেটিভ আইস্যে রেজাল্ট।
619,ঘুমতুন উডলে গলত ফফফ থাহে। আরে গলা জাম মনে অয়। ফফফ ওউলা বেশি ঘন থাহে একদম আডার লাহান? কি গইজ্জুম স্যার। এইর আগে একবার ঠান্ডালাগিয়্যল। আঁর গলর টনসিল লগে আলার জিবা ফুলি বড্ডা অই গিয়্যল। জিবা ২ইন্চি বড্ডা অই গিয়্যল কিন্তু স্বাভাবিক আগের লাহান অয় নাই। এহনও ১ইন্চি বড্ডা মনে অয়। লগে লগে গলর তলত টনসিল ওউলা স্বাভাবিকর চাইয়্যাও বড্ডা মনে অয়। আগে নাক নো ডাহিয়্যল এহন মাझ्ঝি মাझ्ঝি অয়।
5843,"আসালামু আলাইকুম স্যার, গত মার্চর ১০ তারিখত আঁর ডায়রিয়া অইছিল, ওঁয়াত্তুন বালা অওার পর আঁই কৃমির অষুধ খাই দুইয়া তিনদিন পর পর, অহনতুন আঁর নানান রোগর উপর্গ দেইক্কা দে, গাত বসসময় জ্বর জ্বর দেইক্কা অইলে গ্রামর ডাক্তারর পরামর্শত এজিথ্রোমাইসিন ও ঐইস এক্সআর খাই ৭/৮ দিনর লায়, কিন্তুক কিচ্ছু অইল না। এহনতুন আঁর্ বেশি বমি অইয়ার, কিচ্ছু হাইলেই বমি অই যার, শরীর বেশি দূর্বল, মাথা ব্যাতা, মুঁয়ত রুচি নাই, হাল্কা জ্বর, ইছাডা কাল রাইততুন শরীরর সব জাগাত চুল্কাইর, ই রকমত স্যার কি গরা যায় এক্কানা হইবেন নি?"
10620,"পিরিয়ড জনিত সমাস্যাত ভুগিয়েরে। গত এপ্রিলর ৬ তারিকত আর পিরিয়ড অইবার হতা আছিল, কিত্তু ন অইয়ে। এপ্রিলর ২৫ তারিকতুন অল্প অল্প ব্লিডিং শুরু অয় ইয়ান ইজ্জত পইজ্জন্ত অরিয়েরে, একটু গ্যাপ দি দি। ১১ - ১৪ তারিকত ব্লিডিং অর পরিমাণ তুলনামূলক বেশি আছিল। ইজ্জত মাঝে মাঝে ফেইটত একটু বেথা ফিল অয়। আইগ্গে হন্নো এইরম ন অইয়ে। পিরিয়ড ও নিয়মিত আছিল। সদয় উপদেশ এবাং প্রেস্ক্রিপশন আশা গরিয়েরে। আগেতুন ধন্যবাদ।"
23010,"আসসালামু আলাইকুম স্যার। আঁর বউত উমর চব্বিশ বছর এক ফুতর মা। আন্দর আন্দর (পইত্তেন পইত্তেক বচ্ছরর মদ্যে একবার) যৌনাঙ্গত হেন্ডা (মাইদ্দে ফাঙ্গাস ভাইরাস জনিত) অয়। পইত্তেকবার ডাক্টরর পরামশ হাবি ""ফ্লুকোনাজল, এলাট্রল, আর এফান ক্রিম ইউজ গইল্লে এদি বালা অই জাইতো। আঁলে ইবার ফ্লুকোনাজল, এলাট্রল এনে কি ফ্লউক্লক্সাসিন তিনডে হানির পরো হেন্ডা হমি ন। তিন দিন ধরি এফান ক্রিম ও পইত্তেন ইউজ গরির। কি অইল্লে ও নয়তো কি ক্রিম ইউজ গইল্লে জলদি আর বেশি জলদি হেন্ডা হমি যাইবো জানাইলে ফায়দা পাইয়ুম।"
12378,"ছার, আর তিন সপ্তা আগত হারপিস জোস্টার হইসিল। পইলা হালত পেডর বাম সাইডত হনতা ফোসকা উডিল। লোকাল ডক্তার দেহাইলে ইনি বাইরাক্স টেবলেট আর বাইরাক্স ক্রিম ব্যাবহার গইত্তে হঅন। এহন ওই উসদ ব্যাবহার গরি ফোসকা ছলি গিইয়ে মগর চামড়ার বেতা আর জ্বালাফুরা হমেরনা। এই হালতত কি গইত্তুন দে?"
7433,"আঁই < NAME > , বয়স ২৭, গইত রমজানত কন্সটিপেশনর সমস্যা অইয়ে দে। ডাক্তারর ডাগদি যাইলে হি কয় ঈনাল ফিসার, সার্জারি গইত্তুন পরিবো। আঁই তহন ট্রেনিংত আছিলুম ইয়ারলাই অইনয়, ইয়ার পর কমি গেইয়ে। ইডা গইত রমজান মাসর হথা, এ ১ বছর হন সমস্যা অইনয়। ইবার রমজানর শুরুত আন্ডা কন্সটিপেশন শুরু অইয়ে। এহন আঁর কি গইত্তুন পরিবো দে?"
18045,"আঁই যদি হডেও নামমাত্রও কাডি যায়, হন্ড দেখিলে, বাসত গরি জার্নি গরির বদে যেই বমি বমি হাব লাগে বা মাথা ঘুরি সেম ওই রকম হাব লাগে। এক্কান সমত আস্তে আস্তে ছোড বন্ধ অই যায় আঁই অজ্ঞান অই মাটিত ফড়ি যাই। তহনই অজ্ঞান দফাত শরিলে ঝাঁকুনি আহে। এক বা দুই মিনিট পর জ্ঞান ফিরি আহে আঁই আস্তে আস্তে স্বাভাবিক অই কিয়াত্তু মাথা বেতা রই যায়। ১৪ বা ১৫ বছর বয়সত ফোয়ত এরাম অয়। এহনও মাঝে মাঝে অয়। ইক্কেনে আঁর হরণীয় কি দে? ধন্যবাদ।"
2662,"৬ / ৭ দিন ধরি অঁনঅঁন হাসি। হাসিতে হাসিতে মাডা ব্যাতা অই যার দে, দম বন্ধও অই যার দে; নিশ্বাস লিত ন পারি দে। এগা ফাইল "" বাসক "" সিরাপ কমপ্লিট গরি রই, লাভ ন অইয়ে। রাইতত ঘুমাইয়্যর আগত অল্প গরম পানিত মদু মিলাইয়ারে পিনে লে রাইতত হাসি কম অয়। কিয়িন্তু সকালতুন পইন্নে হাসি শুরু অয়। আইজ্জে সকালও মদু দি গরম পানি পিনিয়েই। লাভ ন অই যার দে। অনার গম চিন্তার পরামর্শ কামোনা গরি দে। অগ্রীম ধইন্যবাদ।"
2081,"আঁর বঅস উনিশ, আঁর চোখ অনিক ভীতরঅ। প্রায় আধা আঙ্গল ভীতরঅ আঁর চোখ, এই লইয়েরে বহুত চিন্তাত থাই। হনও ধঅরণর মাদ্দোমে কি আঁর চোখ ভীতর তুন বাইর গরা যাইবো দে? আরে আঁই কি হনও ডাগদারর গঅচে যাইয়ুম নি, যাইলে হনও বিসেশজ্ঞ ডাগদারর গঅচে যাইয়ুম দে?"
24066,"আঁর পুয়াউর বয়স আঁডা আট মাস। গতর তিন দিন ধরি জ্বর। চাইর-পাঁচ ঘন্টা পর পর এক মিলি এচ (প্রডিয়েট্রিক) হওয়াইয়ের। ওশুধ খাওয়ার পর ঘন্টা হনিক গম থাহে আর এই সমত স্বাভাবিক হরে হানা হয়। হনিকক্ষণ পর ফিরি জ্বর আইলে বুকর দুধ ছাড়া, শক্ত হানা মুহত ন লয়। আজা সর্দি আছে, তবে বুক আওয়াজ ন গরের। পুয়াউর মা ঠিক আছের। জ্বর ন ছাডের। আওয়া বেশি গরম ওনেদে ফ্যান ছাড়া চলির ন। পুয়াই আঙে পায়হানা দিনত দুই-তিন বার গরিত, মগর এঁইয়ুন একবার এইয়াও ক্লিয়ার মনে ন ওন।"
6037,"আঁর 20 দিন ধরি মাথা ঘুওরের প্রবলেম আঁগে আছিল ন, আঁই 20 মিটার ডুরের জিনিস হাল্কা ঝাপসা লাগের আঁগে লাগত ন, আর রাতি 7:30 অত ঘুম ঘুম ভাব বত্ বাড়ে যার, 20 দিন আঁগে এইরমত হইত ন। অন কি গইজ্জুম? আঁই আরার আঁগের লাহান হন লাহান দেহিব পারিওম? চঁউত হাল্কা খোজলি উডে, কি গরি চঁউর পাওয়ার আঁগের লাহান গইত্তে পারি? ( আঁর হাল্কা মোবাইল এডিকশন আছে )"
7209,"আসসালামু আলাইকুম । আঁর্ ২ - ৩ মাস ধরি শুচিবায়ু সমস্যা অইয়েরে - যেমন : : আল্লাহ'র বারে খারাপ চিন্তা, কোরআন, রাসুল সাঃ, ইসলামর নানান দিকর বারে খারাপ হতা চিন্তা অইয়েরে, গাল্লাইয়া আহে, বচ্ছুত সমত আঁরে নিগরে থাপ্পর মারি, ভুলির . . . . । এই সমস্যা অঅলতা অইয়েরে। ২০১৯ সালত এই রগর চিকিৎসা লইছিলাম আর - - রিলাফিন ৫০, পোলার্ট, এনডেভার এই ওওষধ অঅলতা হাইছিলাম ২ - ৩ মাস। আলহামদুলিল্লাহ ইয়ার পর ৬ - ৭ মাস সুস্হ আছিলাম, আর এই সমস্যা অঅলতা ফুনরায় অইয়েরে আরোও তিব্রভাবে . . . ইয়ার চিকিৎসা কি? কি গইরতে অইব?"
8342,"আরার মাত্তা আর শরীল হাল্কা দোল্যাদে। মাঝেমইধ্যে বই থাইয়েরে অবস্থাঅর মইধ্যে জেইন্যা মনে ফরে মেদু বুইকম্প হইয়র। প্রায় তিন বছরর উওপর ইয়া সমসসাত ভুগি আচি। ডাহা ল্যাব এইডত নিউরো মেডিসিন ডাগদার দেঁহি, বওত ওষধ খাইজি হনো কাম অয় নাই। সিটিস্ক্যান গরিজি ডাগদারে কইল্ল হনো সমসসা নাই। দইরেন আদারণ এক্কান এনফ্রি ওষধ খাইলেঁও উল্টা বওত ওস্তিরতা লাগে। আরার গুমর জইন্যে রিভোট্রিল ০.৫ খাইতে ফরে। নোঅইলে গুমর সমসসা অয়। এহন কি গরা যা'ব দয়া গরি জনা'ইবেন।"
13153,"আসসালামুয়ালাইকুম হন্ডিন আগে আঁর হম জ্বর অইয়েল। নাপা এক্সট্রা খাইয়েলুম, জ্বরর ভাব কমিয়ে যর। মাজে পরের দিন তুঁই মুখ তিতা আর খাবারর রুচি, খিদা-খিদা হোনওডা অইয়েনি। খালি পানি খাইত্তে মন সায়ে। পায়খানা পাতলা কালা রংর। জত ঠান্ডা পানি খাই, দাঁতত ঠান্ডা অনুভব অয়, মাজে গলত বা গলাদি ফেইটত যার সমত ঠান্ডা অনুভব অয় না। ফেইটর মাজে এডা অস্থির অস্থির লাগে। আঁই এহন কি গরিত ফারি?"
11272,"আঁ'র মার বয়স ৪৫ বছর। আইজ সেহরির সময়তুন উঁয়ার বুকত বিছা, মাঝে মাঝে কমি যার, অ্যাব্বার অর, শ্বাস লইতে হালহা কষ্ট অর, এইল্লাইয়া মাঝে মাঝেই অর। গ্যাস্ট্রিকর সমস্যা মনে গরি এন্টাসিড প্লাস (লিকুইড) খাওয়াই দিইয়ে। এত্তুনাত কি গরনীয়, যদি পরামর্শ দিতেন দে। ধন্যবাদ।"
15893,"আঁর ঘন ঘন পেশাব অয় আরে পেশাব আঁদা অয় না। এই সমস্যাডা আঁর প্রায় চাইর পাঁচ বছর ধরি। হয়ান বার ডাক্তার দেহাইছি, তারা অলে লগর কিটেনাইন টেষ্ট দিয়্যে পইত্তেক বারে ১.২ আইস্যে। আখেরী গত বছর গরাইছি, অদাউ ১.৩ আইস্যে। আঁই দিনত তিন লিটারর লাহান পানি হই। এই ছারা এই পেশাবর লাই শরীলত অন্য হন সমস্যা নাই। এই হালত আঁই কি গইরথে পারি?"
17698,"আঁর পাইলছর সমস্যা আসিল। হোমিও হাইয়েরে আরে ফুড অভ্যাস মানি গম আছিলুম গত এক মাস। গত এক মাস দ'য়া লাগত ন। কেন্তু আজ্জে হঠাৎ আঁর হাল্কা তিন-চার ফোঁড ব্লাড গেইয়ে। আঁই গত হয়েকদিনত বাদাম হাইয়ি কার্বোহাইড্রেট আরে প্রোটিন (দুধ, ডিম) কিছতা বাড়াইসিলুম। ডাল বা গস্ত হাই ন। এহন আঁর গরনীয় কি? আরে আঁই যানিব হাই বাদাম হাইবার ফরত ইতা বাড়িয়েইয়ে নি। দয়া গরি উত্তর দি সাহায্য গরিবেন। ওজন ষাট কেজি উঁয়া পাঁচ ফুট নয় ইঞ্চি। পাইলছর সমস্যা বেশি দিনর ন, গত দুই মাসর আগত শুরু অইছিল।"
1257,আঁর বওস : ২৮ বওসর। আঁই সেলুনত কাম গরি। কাইল্যা দিন আগে আঁর ডাইন আথর বুড়ো আঁগুলত হাতুরির আঘাট লাগি হত জমাট বাঁধি যাইয়্যে। তেয়া আঁগুলত হন সমস্যা ন অয় বা পাঁকে ও ন। কিন্নঁ বর্তমানে মাজেমাজে ব্যাথা অয় আঁর কামর ফরত আঁগুলত প্রেসার ফরলে ফুরুম ব্যাথা অয় আঁর আঁগুলর জয়েন্টত ব্যাথা গরে। এহন আঁগুলত ফানি লাগি লাগি নখর তলার দিগা বেশি ডিপ / হাঁজা অই যাইয়্যে।
23216,"আঁহঁর বয়স ঊনত্রিশ বচ্ছর আর আঁহঁর ওজন ছাত্তর কেজি। এই সমত আঁহঁই অও দিন ধরি হাঁসি দি ভুগির। ডাগতর দেখাইছি, অনারা মুনাস দশ আর এন্টিবায়োটিক দিছে। খাইছি কিয়ুন হন কাম অয় ন। অনারা আঁর এক্সে, রক্ত আর ইউরিন টেষ্ট গইরছে। যেইডা নর্মাল আছিল। হাঁসি মাঝে মইধ্যে শুক্না থাহে। হাইয়্যার পর হাঁসি বাড়ে যার। ওই সমত হাঁসির লগে কফ আহে, বহুত্ত বমির লাহান। এই সমত এইলা অজের। আঁহঁই দূর্গম জাগাত আছি। এই সমত ডাগতরর লগে যোগাযোগ গইত্তন সম্ভব ন অয়। তইলে আঁহঁই কি গরি ফারি? নঅইলে হন ওষধ লই ফারি?"
25266,"আইজক্কাল দিই আর শরীলত জ্বর মাঝেমাজে আইয়ে - যায় যেডা 98 / 99 ডিগ্রি পর্যন্ত থাকে। মাতাত বেইথা গরের। শরীলত অবসাদ, ক্লান্তি অনুভব গরিতাসি। নাতত হাইলকা হাইলকা সদ্দি' আছে। চোহুর পাতাত ক্লান্তি ক্লান্তি ভাব। এহন কি উসুত হাইয়ুম? দয়া গরি জানাইবেন।"
19087,"বইল ঊনতিরিশ। মেইল। বিয়া গরের। বেসরহারি চহরিজিবি। ব্লাড প্রেসার আর লম্বাই হিছাবে ওজন সাবাভিক। মছল্লা: বেশি ঘুম। রাআত দশ / দশ তিশ র মইদ্দে ঘুম আই যায়। ফজরর নামাজ পড়িয়েরে ফের ঘুমায়, হাতটাত উঠি। আই রাআতর বেল্লাই পড়াতর লাগি বা আর হন হামত বেশি সমত জেইগি তাইক্কন চাই, মগর পারি ন। ব্লাড প্রেসার আর লম্বাই হিছাবে ওজন সাবাভিক। ইতার লাগি দইবলত মনে ন অয়। পরামছ দিয়েন।"
2287,"আঁঁর ফোঁয়ার বয়স ৬ মাস ৩ দিন। আঁই বুকর দুধের লগে লগে। পোলাও চাল নরম গরি হাইতে দিওন শুরু গরিদি, হেই লগে সুজি হাইতে দিওনও শুরু গরিদি। আইজ আঁর ফোঁয়া ৪ বার টয়লেট গইজ্জে। আর ওই ফেডত মেবি মোছর দে। হেইয়া লাই কান্নাকাটি গরে, আর ওইর গ্যাসোর সমস্যাও আছে। এহন আঁর কি গরা উছিত। প্লিজ জানাওন।"
15069,স‍্যার আঁর প্রেসার 130 / 90 আছিল ৩ বছর আগে। আঁরে এক এম বি বি এস ডাক্তার ওসারটিল50 দিছিল। আঁই এক বছর খাই বাদে ওলমেসান20 দিছিল। এহনও খাইর। আঁর প্রেসার থাকে 110 / 70। আঁই বি ভাইরাস রোগি। ট্রিটমেন্ট চলির। গম আচি। ডি এন এ নেগেটিভ। আঁর বয়েস ৪০ বসর। এহন কি গইজ্জুম?
22254,"আঁর সাতাশ তারিখত এন্টিজেন টেস্টত পজিটিভ আইয়ে, ইবাত দুই দিন পর আঁর লগে থাহন ফোয়া আর মার পরিক্ষা গরাই, তাইয়ো পজিটিভ আইয়ে। আঁর ট্রিটমেন্ট হমপ্লিট, এহন দুসর পরিক্ষা হত্তে দিন বাদত গইরতে অইবো? মার খালি শরিল হমজুর, হালকা কফ আছে, শরিলর ব্যথা আগতত্তুন আসিল এহন বেশি অইয়ে, ফোয়ার ট্রিটমেন্ট চলির হেই গম আছে।"
311,"গঁত কিত্তু দিন আগত ওঁচক্কর আঁর আঁত ফুইলি যার। আগে তো ভাবিছালুম পোঁয়াত কাড়িছে। পরত আর এগ দিন একি ঘটনা অয়। গেলহত সকাত অফিসত যাইবের সমত আর ওক্কন অয়। তবে পইত্তেক বারে কিত্তু সমত আঁত স্বাভাবি গরি যার। গেলহত সকাত নাস্তাত ডিম আর আলুবাজি হাইছলুম। হন কারনোত ইন্যা মসিবত অয়দে আর কি গরিত পারি, এই বিসয়ত পরামিশ দিলে গম অইতো।"
5225,হরায় ১০-১২ দিন ধরি রাইতত জ্বর আহে। দিনর বেলাতও শরীল গরম তাইয়ু। হনে হনে মাতাত বিয়াথা গরের। শরীল দুর্বল লাগে। খাঁয়াত অরুচি নাই। ঠান্ডা সর্দি কাশিও নাই। শ্বাসকষ্টও নাই। গলাত বিয়াথাও ন’অ। ছাইর-পাঁচ দিন নাফা খাঁওয়া অইয়ে। কিয়িন্তু এহনও জ্বরর লক্ষনডা ন’যায়ে। বেশি অস্বস্তি মনে অইয়েরে। এহন ফরবত্তি নির্দেশনা দরকার।
13481,"আসসালামু আলাইকুম ওয়া রাহমাতুল্লাহ। আঁর বওশ চব্বিশ বওশর, অতো দুই তিইন দিইন ধরি আঁর শরীল বেইশ্যা ঘামাইয়ের আর আঁই দুর্বল লাগের। এগ সপ্তাহ আগে আঁর জ্বর আছিল আর প্যারাসিটামল খাইয়ে আল্লার রহমতত জ্বর চলি গেইয়ে। আঁর আরেক্কান সমইস্যা অইল হাল্কা ঠান্ডার কারণত আঁই হোন কিস্সুর গন্ধ ন পাইর মাগার আঁর শ্বাস লইত হোন ধরনর সমইস্যা ন অইরের আর নাক আডির ন। দয়া গরি অভিজ্ঞ ডাক্তারর পরামর্শ চাইর।"
10991,"আঁর উমর বিশ বচ্ছর। এ বচ্ছর ফেব্রুয়ারি মাসত আঁই কনসিভ গরি। এহ্ সপ্তার মদ্যত আঁর 'মিসক্যারেজ' অই যার (অ্যাবর্শন ন), অনেহ্ক 'টেস্ট' গরি নিশ্চিত অই। এর পর টনা প্রায় দুই সপ্তা আঁর পিরিয়ডর লাই ব্লিডিং অয়। এহনকার ডাক্তাররে দেখাইলে উঁয়ে পিরিয়ড বন্ধ অইলে নরমেন হরিত বলে, পিরিয়ড ঠিক গরিবার লাই - 'যাতে আঁই নুয়া গরি কনসিভ গরিত ফারি'। মনর দিকতুন খারাপ অই যার কাঅলত আঁই ইডা আর হরি ন। মগর এই ব্লিডিং মার্চ মাসর শুরুত বন্ধ অই যার ফরতুন এহনও আঁর মাসিক অয়নাই। ঠিক মতন পরামর্শ চাই।"
23152,"আসসালামুওয়ালাইকুম , গতহাল বিয়াইন্যা ঘুম বঅঙ্গা হরেরতে হঠাৎ গরি আর বামবাজে গাড়ত বেতা গরির। বাম দিক্কি এক্কেবারে ফিরা-ফিরি গরিতে ফারির না। বউত বেতা গরির। এজ্ঞা নাপাও খাইরলাম হিনত বেতা ন-হমিত। প্লিজ জানাইবেন কি মেডিসিন লইয়ুম।"
1897,আসসালামুআলাইকুম। আঁর গাডার উরপরর বাগ ইয়ানন মাথার পিছনর তলর বাগ দুই ডাগদি বেয়াথা গরে। আঁর একখান স্বভাব অইল আঁই দুই তিনখান উসসা বালিশত চিত অই মাথা রেইক্যে বেশি লেখাপড়া গরি। বেয়াথাডা ইয়ানর লাই অইতে ফারে? নাইলে আর কিচ্ছু? আঁর প্রেসার নরমাল।
25766,"আঁর মাইয়াপোয়ার বয়স ১৩ মাস। মার বুকের দুধর পাশাপাশি এহন খিসুরী, নর্ম গরি ভাত হরছিয়া গরি খাওয়ান অয়। এয়াত্তিন দিন ধরি এয় হনবা কিচ্ছুই হাইতো ন ছার, মুখত দিলে অয় থু থু গরি বাইর গরি দে। পায়খানা ও ঠিক মত অর। এয় এহন সুস্থ আছে, কিত্তু কিচ্ছু হাইতো ন ছার। এই ক্ষেত্রত করনিয় কি?"
16391,আঁর বউঁয়োর এদানিং ফোড়া অইরদে। দুই/তিন দিনর পর এগুলা অনেখ জাগা লই শখত অই যায় আর ব-হুত দুক্ক গরে। এইবলা দুক্ক হেও একেল্লেয় সহি ন পারে। তিন দিন অইয়ে কোম্বরত একখান ফোড়া অইয়ে। ইবালাত কি গরা যায়? পারমানেন্ট হন সলুশন আছে দে ফোড়া ন অওনোর লাই? আর ফোড়া অইলে বেতা কমাইতে অইলে ইন্সট্যান্ট কি গরা যাইবদে? হন ওষধ বা ঘরোয়া পদ্ধতি যাতে আইজ রাতডা এন্তত বেতা দিয়ুনো মুক্ত তাইত পারে।
8357,"আসসালামু আলাইকুম। আর দুই রানর ভােজত দাউদ / জক ইচ লই একজন চামরার ডাক্তার দেহাই। তার পরামর্শর মত মার্চ মাসর ৪ তারিখ হইতে এপ্রিলর ফোরা হাপ্তা ফর্জন্ত ওষুদ হাই। (টাফলিন২০০, ন্যাফগাল, ক্যানাজল১৫০)। এর মাজে ঢাকা হইতে গ্রামত চলি আইয়ি, কপাল খারাপ, তার লগে যোগাযোগ গরিত ন ফারি আর ঢাকা ন যাইয়ুম ফর্জন্ত যোগাযোগর আর হন উপায় নাই। এই সময়ত আশেফাশে হন বিশেষজ্ঞ ডাক্তার নাই। এপ্রিলর মাঝামাজি সংক্রমণ বাড়ি গেছে। এই সময়ত আই হন ওষুদ অইলে স্থায়ী মুক্তি পাইয়ুম দয়া গরি প্রেসক্রাইব গইজ্জ্যন।"
13900,আসসালামু আলাইকুম স্যার . . . আঁর সমস্যা ডা অইয়ের আঁর শিরদারর এক্কেবারে নিচর ফাকে কোমরর ডান ফাকে শিরদারর লগে বড্ড ব্যথা। নড়াছড়া গরিত ফারির না। আঁই হন আঘাত ফাই ন এদ্দুনো। নাপা এক্সটেন্ড খাইছিলাম। গরম ফানিও দিই এর অরতি ব্যথা হমি হমি আরেও অইয়ের। এহন আঁর গরিতব্য ডা কি স্যার?
8318,আঁউর উমর পইঞ্চিশ। আঁউর অনেহ দিন ধরি গ্যাসোর সমস্যা অইয়েরে। আর লগে পইতব্যাথও আছে। আঁউর কোষ্ঠকাঠিন্য র সমস্যাও আসিল। কিত্তু এহন আর নাই। কিত্তু গ্যাস্টা এওন গম ন অইয়েরে। পইতব্যাথও ন। এহন আঁই কি গরিতে পারি? প্লিজ এক্কানা কইবেন।
7187,"রমজান মাসত আঁইয়ার বাখানা বড্ডা শক্ত/কশা অই গেইয়্যে। ইফতারর আইটেমত সোনা হাই, অইতো এইরলাই। গ্যাস্ট্রিকর লাগি ইসোমিপ্রাজল হাই। অ্যাইজ্জে বাখানা গইরবার সমত কোঁত দিবাতে বাখানার লগে হুন বাইর অই গেইয়্যে। প্রশ্ন: হন দেওন হাইলে বাখানার লগে হুন যাওয়াত বন্ধ অইবো, প্লিজ।"
6501,"আঁঁর ফুয়াইর বয়স এক বছর সাত মাস। গত দের মাস আগে তার কৃমি প্রবলেম অইয়ে, তারপর ডাক্তারর পরামর্শ মোতাবেক আলবেন সিরাপ খাওয়ানো অইয়ে, কিন্তু এহন আঁর ওয়াইফ হিয়াল গইল্লো আঁর ফুয়াইর পায়খানার লগে একখান কৃমি এট্টু ছোড দেখা গেইয়ে আবার আঁর ফুয়াইর গা’র ওজন দিন দিন কমির। এঅবস্থাত কি গরা দরকার?"
13356,"আঁর আম্মুর গলত ভোকাল কর্ডর ঠিক বাম দিকত কান বরাবর এক্কান জাগাত ( জ লাইনর ঠিক তলে ) আঁতেল বেয়া অইয়েরে দুই দিন ধরি । এই বেয়া বাম কান আর চোয়াল পর্যন্ত চেরাই গেছে । হাইয়ুন্দ্যে আর কতা কইয়ুনর সমত বেয়া বাড়ের, ভাত গিলিত আঁতেল কষ্ট অয় । সোজা ঠান্ডা লাগি গলা বেয়ার ওষুদ হাইয়েরে হন লাভ ন অইয়েরে ।"
15407,গইল শনিবারে আঁর জ্বর আইয়্যে। ১০২°। এরবাদে আঁই নাপা এক্সটেন্ড হাইতে থাহি তিনবেলা। ইনত জ্বর এক্কেরে চলি যায়। মাগার একবেলা দুয়া বাদ দিলে জ্বর ফিরি আইয়্যে। করোনা টেস্ট নেগেটিভ। প্রেসার ১২০ / ৯৫। দূর্বলতা আছে। হুইশ্যা কাইশ আছে। এহনো দুয়া ন হাইলে জ্বর আইয়্যে। কি গইজ্জুম?
7677,গত এক মাসর আগদি হেইতে রাইতত হঠাৎ বুক ধরফর গরন শুরু গরের হি সমত শ্বাস লিত হস্ট অইল। বেইন্নে সমস্যা তেমন আর দহা ন গেইয়্যি। তবে ইয়ার পর আঁর বুকত চাপ চাপ লাগে আঁর গলাত খুশখুশে ভাব অনুভব ওইর। হাঁইচ মাঝে মাঝে দুই একবার অয়। রাইতত ঘুমাইতের সমত আঁর দিনর কিছু সমত শ্বাস প্রাণ ভরি লিত ন পারির। হি সমত অসস্তি লাগে। বয়স বাইশ বছর।
21416,"হড় ফুয়া কঁওরত লইবার সমত পিঁডর ডান ফাহাত আজাইরা টান লেইগ্যে দে। আজাইরা বেয়াথা অর, ওউন মুভমেন্ট গরিলেই লাগা জাগাত টান লাগের, দম বন্ধ অই যার ল্যাহান। এইরুম বেয়াথাডা অর মনা অর গোস ছিঁড়ি যার। একরুম হুতি থাই। কি গরিয়ুম বুজি ন ফাই। ফরামিশ দিয়েরে আদ্দাৎ গইর্যুন।"
20358,"আঁর ফুয়ার বয়স ১৬ মাস , হনদিন পর পর মুখত খাছ গরি জিবাৎ খইলুস উডে যেডঅ খাঅন খায়াইতু বারি সমস্যা অর , একবারই হাইতো ন চায় , নাইস্টেট দিইম হনবার , হনদিন গম থাকে ফুন অর। ইয়া ছাড়া মাইক্রো ওয়েল জেল ও ব্যবহার গইয্যি তইও গম ন অয় , জোওর গরি খাঅন খায়াইতো অয় , ইঁহাত কি গইত্তে পারি জানাইলে উপকীত অইয়ুম . . . ."
1998,স্যার আঁর মার হাই পেশার আছে। ইবা পইত্তিন দুইতা প্রেসারর ওষধ হ্যায়। এইক্তা খাঁটি অসার্টিল ৫০ প্লাস আঁইগ্যাইক্তা হ্যায় অম্ল কার্ড। গ্যাস্টিকর সমস্যা আছে হিয়ানর লাই হ্যায়। কিন্তুক প্রেসারর ওষধ হানর পরও অটাত্তু করি প্রেসার বাড়ি যার। তত্তোক্কোন কি গইত্তে পারি? আঁঁর হিয়াত অস্থিরতা দেহাদে। কঁনেঁ তেঁতুল বা আঁইগ্যা হন কিবা খাওয়াইলে প্রেসার কিঞ্চিৎ হমে বা উপস্থিত কি গইত্তে পারি? তুঁই এঁট্টু পরামর্শ চাই।
12124,আঁর তিন চাইর দিন ধরি শুক্কন হাঁসি অইয়েরে আর গলত যেন কিবা এক্কান আডি থাইক্যে কিন্তু গলত বিয়াথা নাই। নাকর বিতরের ডাইগু এক্কান ফুড়ার লাহান অইয়ে। অইলেদি হর্দি নাই। খানা দানা হাআবিক। মাযে মাযে আল্কা অবসাদ লাগের। জ্বর তেনতুন এক্কান নাই অইলেদি চলে।
23663,"আসসালামু আলাইকুম , , আঁর বাচ্ছার বওস ৪২ দিন , , নাঅত হন ঠান্ডা নাই , , বুকুত হন শো শো শবদো নাই , , শরীল হাল্কা গরম , গলা লেই যাইয়ে , , পেটত অইত্থা গ্যাস অয় , , নাক মুখুত দুধ অডি এয়ে , , শুধু বুকর দুধ হঅই , , শুক্কুন ঠান্ডা লাগিছে এহন কি গইর‍্যুম , , ,"
24303,"আঁই বউত একুশ বছর বয়স, ইগিন এক বছর আগে পোয়া জন্ম দিছে, জন্ম দিবার পরত্তুন আস্তে আস্তে তার ওজন পঁচিশ কেজি কমি গেইয়্যে। এনোহান ওজন হমি রইয়্যে, শরীল দুব্বল লাগে, শরীল ব্যাথা গরের, অল্প মাথা ব্যাথা গরের। খাবার রুচি মোডাভোডি ঠিক আছে। গম ফরামশ চাইর। হন ধরনর বিশেষজ্ঞ ডাক্তারর ফরামশ লইয়ুম দে?"
25104,"আঁর্ আটাশ বসর, দুই দিন ধরি বেয়াজ্জি ছরদি জ্বর, নাকদি খালি ফানি ফরার ফর কাইল্লে একখান সেট্রিজিন খাইয়ি, হন্ডে অ্যাঁহন দুই নাক এঁকারেই বন্ধ, রাইতত গুমাত ন ফারি গালদি নিশাস লই, মাতাত দম মারি আছে আর নাকত টাটাের, শরিল দুর্বল লাগের + হাত ফা চাবে, অ্যাঁহন আঁর কি গরিবাত্তি?"
22505,"আঁঁর জ্বর ঠান্ডা অইছিল, গলর আওয়াজ ভাঙি যারগা, লগে হাঁচি আছিল। জ্বর ঠান্ডা বালা অইয়ে, কিন্তুক হাঁচিডা কিচ্ছুতেই কমিবের নয়। রাইতত ঘুমার পর হাঁচিডা বাড়ির যায়। হাঁচির লাই অলরেডি টুসপেল আর ডেস্টিম সিরাপ ২ডা খাইছি। ইয়ারপরও কিচ্ছুতেই কমিবের নয়। এই ওবস্থাত আঁই হন ওহুষ হাইয়ুম?"
18953,হনু হনু জ্বর আইয়ের দে। কিচ্ছু বুজি ন পারির। ইননে নাক জ্যাম অইয়েদে আর মাতাত সামনার দিকাত ধরি রাইক্কইদে। অ্যাঁচি অইবের দে ব-কক। ছোঁয়ুতও বেদনা। গল্লাত ঢুক গিলিবার সমত বাজিবের দে সর্দি আছে। ফায়খানা হনু হনু নরম অই যাঁর। হনদিন আগত এন্টিবায়েটিক হাইয়ি বাল্লা অইয়ুম। এর আগতও জ্বর আইয়িছিল। টিকা ফোর্তম ডোজ দিবার পরত্তুন এহন ফজ্জন্ত ৪ বার জ্বর আইয়িদে। প্লিজ আঁরে মদত গরম। জ্বর ইননে ১০০.৭। পইর্দারাত ঘুমাই ন ফারি। বে-সুতা বে-সুতা লাগের। রাতি আরো বেশি আছিল জ্বর।
13957,"আঁর্ বউউর বয়স ২০। লম্বাত্তে ৫ ফুট ৪, ওজন ৭০ কেজি। হেঁতির্ মুখত হতা দিন ধরি লালেছা বরণ। চামড়ার বিসেশাজ্ঞর আঁতাত অইলে ডাক্তার সাব পইত্তেন এক্কান এজিসিন ৫০০ এমজি এণ্ড ম্যাক্সপ্রো আঁডাত এক্কান রাইত এক্কান সাত দিন হাইবার পরামশর্ দেঁন। ম্যাগে নিয়ম মতন হাইত ফরও বরণ ভালা ন অইতদে। তিন-চারডা বরণ গালত রইয়েদে। এহন কি গরিয়ুম পরামশর্ সায় ডাক্তার সাব।"
10546,আঁর হাসবেন্ডর ডায়াবেটিস আছে। বয়স ৪১। হে ডায়াবেটিসসোর লাই হন মেডিসিন হয়না। কিন্তু ডাক্তারর পরামর্শে হে ক্যালসিয়াম আর গ্যাসওর উষদ হয়র। ইদানিন হে শুধু হরের তার হাত পা জ্বলে। রোযা গরির বলি কি এইল্লা অইয়ের নি? হে এমনিতে বওত পানি হয়। আর হে মাঝে মাঝে রাইতত জ্বর লাগে আর তার হারা বছরত সর্দি তাকে। আর শরীল বওত দুর্বল থাকে। এই ব্যাপরত আঁরার কি গরনিয় দে?
2558,"ছার, আঁর মার বয়স পঞ্চান্ন বছর। উঁয়ার ডাইবেটিস (মাত্রা - হাইবার পর পনেরো), হাই প্রেশার, থাইরক্স, জয়েন্ট ব্যাথা, আর কোষ্টকাঠিন্য আছে। ডাক্তার দেহাইর, পুরাপুরি গম অইয়রত ন। ইনতে কি গরিত পারি? আঁই খুলনাত থাই, খুলনাত হন ডাক্তার দেহাইলে আঁর মার লাই গম চিকিৎসা অইব, জানাইলে বড্ড উপকৃত অইতুঁম।"
16404,"আঁর বয়স ৪৬ বচ্ছর। আঁর ফেশাবত এট্টু জ্বালা ফোড়া আছে মগর ফেশাব গইরতো হন সমইশ্যা বা দূর্গন্দ নাই। কয়েগ উপোজেলা স্বাস্থ্য কমপ্লক্সর সাথে পটাছিড ছিরাপ হাইয়ি। কমি গিয়্যিল বুলি আর হাই ন’ । ইওন এট্টু জ্বালা ফোড়া গরের, দিয়াত কম থায়ে রাতিয়া বেশি অয়। গইরন কি? ধন্যবাদ।"
20605,"আঁই গত জুন মাসত কোভিড পজিটিভ অইগিলাম, তহন আঁর ঘেন চলি গেইয়্যে, বাদে অল্প ফিরি আইয়্যে একেবার নাকর হাছত লেরলে হিয়ান ঘেন ফাওয়া যায়, এহন আঁর গত ১৫ দিন ধরি, যে হন গন্ধল্লা হন হিয়ানত্তুন বউত খারাপ এক্কান গন্ধ ফারাম, এমুন কি বেইন্নি সেন্ট বডি স্প্রে-র ঘেনও দেখের, ও নিদৃষ্ট গন্ধডাই ফারাম, হন খাবার হাইতও ফারির না, গন্ধ আঁরে বাধা দের, ( ভাপ লওয়া, গরম পানিত গর্গরা, লেবু হিয়ন, নাকত ড্রপ দিয়ন ) ইচব হিয়ান ট্রাই গরিলাই, কিয়ন্তে হিয়া দিও সমাধান অর না, হিয়ন দিয়ন বউত কমি গেইয়্যে, আশা গরি সমাধান"
24559,আঁ'র বসর ৪২। মাসহানি ধরি শরীল বড্ড দুর্বল। হাত - ফাত ঝিমঝিম গরের। ফোদা হুই থাইত্থুন মন চাইয়ের। মেজাজ খিটখিটা থাহে। অল্পত রাগ অই যার। শারীরিক চাহিদা কমি গেইয়ে। পরিবারত ডায়াবেটিস আছে। দুফুরত হাবার এক ঘন্ডা ফর টেস্ট গরি আঁর ৭.৫ আইস্স্যে। ফরামর্স চাইয়ের।
12864,"আঁর সওয়াল অইয়ে, আঁর নিশ্বাস হন সমত ডাইন ফাগের নাকর ফুতু দি বাইর অয়, তইলে বাম ফাগের ফুতুডা বন্ধ থায়ে। ফের হন সমত বাম ফাগের নাকর ফুতু দি বাইর অয়, তইলে ডাইন ফাগের ফুতু দি নিশ্বাস বাইর অয়। এবে আঁর কি গরা সাই? বা হিয়ান মেডিসিন সাজেস্ট কইন। ধন্যবাদ।"
7820,"আঁর আম্মুর পিত্ততলত ফাত্থর ধরি পরিবইল ৪ মাস আতু। ডাক্তার ৩ মাস উষুদ হাইতে হির, কেন আম্মুর ফিডত আর হাতত বেতা গইরত্যে, ইঁডা কমির ন। হন দন পর পর উনার ফুরা শরীল জালাফোড়া গরের যেইডা উনে সইয্য গইরত্তু ফারে ন। ইঁ অনসস্তাত কি গইরত্তু ফারি? পিত্ততলত ২.২ সে.মি. ফাত্থর আছে, উনার বশর ৫০ বশর।"
17966,আঁর গুলুত রউদর কারণত হালা হালা সোপ পরি গেইয়্যে। সানস্কিন আর মেলাট্রিন ক্রিম ইউজ গইজ্জি। মেলাট্রিন ব্যবহার গইজ্জিলে চামড়া সুরসুরি অয়; ব্যবহার বন্ধ গইজ্জিলে হালা সোপ আবার আগর মত অই যার। এহন পারমানেন্ট ট্রিটমেন্ট হিসেবে লেজার গরা যায় এই ক্ষেত্রত।
26219,"চার মাস আগে আমার অ্যাপেন্ডিসাইটিস অপারেশন অয়, ইতো দিন আল্লার রহমতত ভালা আচি কিন্তক হোডা গরি অপারেশনর জাগাত এট্টু পর পর ফিন ফিন গরি বেডা অর, ডাগাইলে বা হুইলে বেডা চলি যায় কিন্তক বই থাকনে ফিন পিন বেডা অয় বা ওই জাগাত হাত দিই এস্তে গরি চাপ দিলেও বেডা অনুভব অয়।"
21987,"আসসালামুয়ালাইকুম , ফওয়াত আঁই গুছল গরি নিজর পা মুছিত গেছি আর ওফোর উঠিত পারির না আঁর কোমোরত কিয়ারকম যেন এগা বিয়াথা ধইজ্জে আর ইতার কারণত হন ওফোরে আঁই আর উজা ওইত পারির না নড়াচড়া গরিত পারির না এমনকি হাসি দিলেও কোমোরর বিতরত বহুত পেইন অর । দয়া গরি একট্টা পরামর্শ দিবা না?"
16274,"আসসালামু আলাইকুম, আঁর পোঁয়ার বয়স তিন মাস। মার বুকর দুধ হারে। হনো গত পাঁচ দিন ধরি হনো পায়খানা গরিরদে নয়। হনো পাদ অইয়েরে, এইছাডা ঠিক মতোন বুকর দুধ হারে, পেট ব্যথার হনো লক্ষণ নাই বা কান্নাকাটি গরিরদে নয়। ওজন ৬.১ কেজি। এই জাগাত কি গরা যায়? ধন্যবাদ।"
6070,"হটাত কাইল্ল্যে রাইত সাড়ে দশটার হঁদে আঁর বইনর ঘুম ফঁড়িঁ যায় আর হে হথাঁ কইতে ন পারে। এইর আগে ইননোঁ সমস্যা তাইর ন'অইয়ে। এহন প্রায় ছবাল আঁটটা বাজে তাইও হে হথাঁ কইতে ন পারের। এমনকি রাইতত জেঁন তাইর সমস্যাডা অইয়ে আঁরা হানে ছবাই আছিলম, এই হথাঁডা ও তাইর এহন মনত ন'নাই। ইননোঁ পরিস্থিতিঁত আঁরার কি গইরতন? দয়া গরি জোনাইবেন। ধইননবাদ।"
13421,আঁর বউর বয়স বত্রিশ। সঁধা উঁনার হালকা হালকা কোমর বিছা অয়। ইবা আড-সাত দিন ধরি বিছা বেশি বাড়ে যাইয়্যেরে। বিছাডা নিলদারার এ্ক্কেবারে শেষ মাথাত। গরম পানিত ছ্যাক দিঁয়র। মুভ ব্যবহার গরের হন কাম ন অয়। হন মেডিসিন কি ব্যবহার গইর্যুম?
21930,ডাক্তার ভাই সালাম লাইয়েন। আইজ বাইয়ালে অফিসরতুন বাড়িত যাইবার পথত রাস্তাত বাইক স্লিপ গরি ফড়ি যাইয়ুম। আডুর প্যাডেলার উপুউরর চামড়া আর হাতর তালুর চামড়া ছুলি গেইয়ি। হন্ডা ন বাইরইয়ে। জলির। এহন কি গরিম? কি ঔষুধ খাইয়ুম? হঅনদিলে বেশি খুশি হইয়ুম। ধন্যবাদ ভাই।
16032,"হ্যালো ডাক্তার, সমস্যা অইলদে দুইডা। হেন্ডিন ধরিই আঁর মনে অইয়ের পিনেস হিয়ুন ছোট অই যাইয়িরগা। এহনর ইরেকটাইল লেন্থ ৪ ইঞ্চি। ফ্ল্যাসিড লেন্থ ৩ ইঞ্চি। আই থিংক ইতা আর বেশি আছিল। আর পিনেসত ছোট ছোট মশার কামড় দিইলে যেমুন ফুরগুই যায় তেমুন গুডি বাইর অইয়ে পাঁচ ছয়ডা। ইতারাই চুলকায়। ই চুলহানির কারণ হুজিত যাইয়েরে খেয়াল অইলদে বিষইডা।"
5045,"আমার বাম পাওর আডুর তলে মালইর তলে যে দুয়ো ফাকে দুডা বড় রগর জয়েন্ট থাহে, হেই রগর তলতুন ফুরো মাসপেশিত বেশি বেদনা। নামাজ পড়িবল্লে, আর বইলে উডিবেল্লে, বইলে বেদনা গরের। আর বাম আতর কব্জি আর পাওর গোডালির ভিতরে নড়াচড়া গরিবেল্লে বেদনা গরের। এইল্লাই গাউর ডাহতার মোক এস এম সি কম্পানির নিউরোওয়েল, ভিটামিন বি১ বি৬ বি১২, এই ঔষধডা এহ মাসর লাই হাইবেল্লাই কইসিলো। মই খাইদ্দেও, মাগার হুনো কাম ন’অর। দয়া গরি হন গম পরামর্শ দিলে গম অইব।"
2111,"আঁর পাইলসত সমস্যা আছিল। এক বছর আগে ভালা অই গেছি আঁই এহন আবার হন জানি ওলা অনুভুব অয়, টয়লেট ক্লিয়ার ন'অয়, বহুত দিন লুজ মোশন আছিল, এজ্ঞুন এন্টিবায়োটিক হাইয়াপর বেইশ্ক্কা হতা কঠিন অই গেছে। যদিও টয়লেটর রাস্তাত কিছু অনুভুব ন'গরি। বত্তে ডর লাগের আবার যদি অয়। কি গইয্যুম এহন?"
7927,"আঁঁর মাইয়ার বয়স আঁট মাস। এর জন্মর ফরের থিয়া যে ব্রান্ডর লিক্যুইড সাবান দি গোসল করাইতাম, হপ্তাএহখান আগে ওডে ন ফাইয়ে আরেকডা ব্রান্ডর লিক্যুইড সোপ বেভার গরি পরপর দুইদিন। এর ফরে দেখি এর হগল শরীলত হনুক হনুক ঘামাচির লাহান কিছউত উইডডে ভরি গেইয়ে। মুখর ওলান লাল লাল থাহনের লাহান। এহন ইয়াত্তি শুধু সেভলন আর কুসুম গরম পানিত গোসল দিয়ির, ফোরা কমের ন একদম ন। কি গরি কইবেন প্লিজ . ."
18055,রগত দেলে জ্ঞান হারাই ফেলি আরে শরিলত ফিচুঁনি অয়। আরার বয়স পইঁচিশ বশর। লাইফত চাইর বার অইয়ে। পইলা অয় আরার বয়স যন চৌদ্দ - পোনরো বশর। ইতা কি হন রিস্কি অসুখ দে? অইলে কি কি সমস্যা অইতে ফারে ববিশ্যতত দে? ইতার ফতিকর কি দে? ধননবাদ।
21275,"স্যার আঁর মনে রাঁহার শক্তি কমি যার, আঁই গুছাই আধা গরির ন পারি, হন কিছু গম ন লাগে, হনুর লগে সুন্দর গরি আধা গরির ন পারি, নিজে বুদ্ধি খাডাই আধা গরির পারি, মনে রাঁহিত ন পারি। মানুশ অলের মুখর দিহে চাইয়েরে আধা গরির পারি, আঁর চোহ মুখ হালা ওই যায়, বুজা যার আঁর কান্দন আইয়ে। ইয়ার লাই মানুশ অলের লগে আঁর আধা গরিবর ইছা থাহিলে ও গরির ন পারি, মনে রাঁহিত ন পারি।"
13322,"প্রিয় স্যার, আঁর বয়স ৩৬, ধুমপান ন-গরি ৩ মাস। আঁর জ্বর, ঠান্ডা কাশি কিচ্ছু নাই। এমনকি কয়মাসর ভিতরেও ন-অইয়ে। আইজ বেইন্না ঘুমত্থুন উঠের পর ডুক গিলিত গলত হালকা বেথা লাগের। দুইবার নুন-ও কুসুম গরম পানিত গার্গেল লইজি, এহনও গলর ডাইন কুনায় বেথা অইয়ের। কি গরিতন লাগে?"
13318,৫ দিন আগে হঠাৎ কানত ছোড হিয়ান চ্যাইল্যা ঢুকিয়ে। হারিষার তেল কানত দিলে চ্যাইল্যাইত্তো বাইর অই যার। ২ দিন গম আছিল। ২ দিন পররুন আইজ ৩ দিন ধরি কানত বেইশ ব্যথা। নাপা ট্যাবলেট আর প্রোসেফ ৫০০মি . গ্রা . হয়াইয়েদে। হন ফল পাওই না যার। এন কি গরিতারদে। দয়া গরি ভালা পরামর্শ দিলে উপকার অইয়ুম। বয়স ৩৫ বছর।
17839,"স্যার , । আঁর মার বসর পনসাস প্লাস । বহুদ্দিন ধরি ওন জ্বরত ভুগির । প্রায় দুই বসর । কাইয়ম টেস্ট গরি ওনার শুধু পেসাবত সমস্যা পায়া যায় আর ইয়ান ক্লিয়ার ওই যায় । কিত্তে সমস্যা অইলদে ওন অ্যাঁও জ্বর অনুভব গরের বলি প্রায় সময় । অইলদি থার্মোমিটারত মাপি জ্বর পায়া ন যায় । শরীল ও ঠান্ডা ই থাহে । কি গরা যায় , দয়া গরি পরামর্শ দিয়েন ।"
341,"আমার বঅস ২৮, বেইশ সমত মুখর চামড়া গরঅম থাএ, ইতার লাগি মুখর ভিতঅরঅৎ খাস গইত্যে ঠোঁটর চারিধারঅৎ ছোড ছোড ঘামাচির লাহান গোটা উডে, বেইশ বথা অনুভব অয়, আর লাল অই যার, চাতিলে সাদা আর ফোসকার লাহান। ইতামোধ্যত ডাহতার ছাআইয়ি আর বেইশ অউষদ খাইয়ি, কিনতু হন ফায়দা নঅে, ইতারত্তুন সমাধানর উপায় কি অইত ফারে দে?"
11138,আঁর্ চউত ধান আই চোট লাগে এবে অবিরাম ফানি পরিবেল্ল এবে বেআতা গরিবেল্ল। চউর পুতলি ডাগত হম্বা লাল অই রইয়ে। আইজকা ফ্যামিলি ডাক্তাররে কইলে তেঁই গ্যাকো ফারমাসিটিকালর সিরোডেক্স এবে এসিডেক এবে ডিকলোফেন হাইত দিইয়্যে। ইবা দি কি গম অই ফরিব দে? মেহেরবানি গরি জানাইবেন। শুক্কুরিয়া।
19761,"আসসালামু আলাইকুম , আঁর বউউর বয়স আটাশ না ঊনত্রিশ বছর, আইস্যেল্লা রাইতত ফান হুয়ারি হাইয়ুনর পর থাই হেয়ার গুলুত আঁডা মতন কিচ্চু একখান লাগের। হুনো যে হে হুয়ারি এট্টু বেশি হায়। ইতা অবস্থায় কি গইজ্জেলে বা হন অহুয়াত হাইলে ইতার থাই বাইঁচিবার ফারা যাইব? মেহেরবানি গরি এট্টু উপুদেশ দিবেন।"
7833,"স্যার / ম্যাডাম, আমার পোয়াডার বয়স ৯ মাস। পেশাব আঁরা বেশি গরে জন্মর পর থাইক্যে। প্রায় ডেইলি ২০ বার গরি। কিন্ত আইজকে হন্ধ্যাতুন একেকটু একেকটু গরি কইর‍্যে যা যার যেইডে ৩ ঘন্টার বিতরত প্রায় ১৬ বারর লাহান। হেই লগে ইতার জ্বর ১০০ +। ইতার মাথা আর আথর ফাগর তালু বহুত দিন ধরি আঁরা গরম ওই থায়। মুছাইয়া দিলে তাপ কমে যায়। কিন্ত আইজকে বহুত জ্বর। কি গরিত ফারি, পরামর্শ দি হাহায্য গরিবুন।"
21106,"আঁঁর মাইয়্যাঁঁর বয়স ৭ বচ্ছর ফাড় অইয়ে। গতখাইল রাইত ন'ডাত পর ২/৩ বার বমি গরিছে। এই পর ঘুমাই আছিল। এহন ফোঁয়ার পাঁচ-ডাত আঁরও বমি আঁর ফাতলা হানা অইয়ে। যেইতা খাওয়াইর তেইয়াই বমি গরের। হানাত অরূচি। গতখাইলর হানা ওন হজম ন অইয়ে, বমি লগে বাইর অই গেছে। এহন আপনার পরামর্শ দরকার।"
25682,"শুভ দুফুর, আঁই গত ০1 / 11 / 2022 ইং তারিখত কম্বল দুতি যাইয়ারে কোমরত বেদনাত্তুন আপনারার পরামর্শ লই হিয়ানুযায়ী ৩ দিন নাপা এক্সট্রেন্ড - খাই আঁর্ হগে গরম সেক দি। কিঁয়াত্তে আঁর কোমর বেদন হমে নো। এমনকি মোটর বাইকর ঝাকি লাইগলেও বেদন গরের। মেহেরবানি গরি এই অবস্থা কি গইর্যুম পরামর্শ দিলে উপকার অইত্যাম। শুক্কুরিয়া।"
23253,২০১৬ সালর ডাইক্কাত এক জোড়া চামড়ার জুতা পিন্দ্দেয়াঁর লাগি আঁর পায়ত বেয়াগরুম চুল্কানি শুরু অইয়ে। ইয়ার পর রাবারর স্যান্ডেল পিন্দ্দে ঠিক রয়। আঁরহে অহন রাবারর জুতা পিন্দ্দেও চুলকায়। চামড়ার জুতা তো পিন্দিতেও ন ফারিন। ইতার থেইক্কা নিস্তার ফায়ার কি হন উপায় আছে? কইলে ফায়দা অইত্যাম।
19361,"গনে গনে ফেশাবর ইরাদা অয়, আর গনে গনে ফেশাব অয়ও, ইছা ছাড়া ফায়খানা হগল কিচ্ছু ক্লিয়ার, ফেশাবও ক্লিয়ার হন বিয়া বা জালা ফোঁড়া নাই, হগল কিচ্ছুই সাবাবিক, ডায়াবেটিসরও হন উপসর্গ দেই ন, আত্তা গনে গনে ফেশাব ছাড়া, ইঁয়া কি তইলে?"
12729,"আসসালামু আলাইকুম স্যার স্কিন বিতরততুন সথাই গরি একটটু ফর্সা গরিবের হন ক্রিম বা লোশনর নাম হইবেন পিলিজ? বিশেষ গরি আঁর শরীরর গলা, বগল, কুকচি ইতা একটটু বেশি আলাম ইবা দিন দিন বাড়ের। তো পিলিজ স্যার আঁই সথাই এগা সমাধান ছাই পিলিজ। এহন বমি কওই গইত্তে পারি . . ."
7629,"আঁর ২ - ২.৫ বছর ধরি ঘন ঘন পেশাব অয়। পইত্তে ডাক্তর দেহাইছিলাম। হেতি যে উষধ দিছিল, এগুইল্লার বিতরত এন্টিবায়োটিক আছিল। এইডা হাইলে এক্কেবারে বন্ধ অই যারদে। আবার উষধ হাওয়া বন্ধ গরি দিলে আবার আগর লাহান ঘন ঘন পেশাব অয়। আর এহন ঘন ঘন পেশাবর পর লগে লগে পেশাব ন গরি কিসসুন পরত যাইলে তলা পেইটত বেতা অয়। এহন আঁর গইত্তু কি? কি উষধ হাইতউ পরিব? প্রাকৃতিক ভাবে এইতার প্রতিকার কি?"
