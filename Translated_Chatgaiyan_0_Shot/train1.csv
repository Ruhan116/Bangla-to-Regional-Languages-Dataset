21942,"স্যার আঁই গত ৫ / ১ / ২২ তারিখত বোস্টার ডোজ লইছি, গত ১৩ তারিখত বিয়ানততুন হঠাত্ করি বুক্কুর ওপরর দিকত মইধ্যে বেয়াথা কইরর আর বুক্কান চেপি ধরি আছে বুলি মনে ফরির। গ্যাসের ট্যাবলেট ও নাপা খাইরাম হনো আর বেয়াথা নাই, কিন্তুন মনে ওইর বুক্কুর ভিত্তর গরি বড্ডা ঠান্ডা লাগির। প্লিজ হেল্প।"
16096,"বয়স তেইশ বচ্ছর, ওজন পঞ্চাশ কেজি। হাইপ্রেসার, এলার্জি, ডায়বেটিস, হাঁফানি ন'অ। দুইয়ুন ধরি আঁর কড়া জ্বর আর আত্তার বিয়াথা। আঁই নাপা এক্সটেন্ড খাইর, আত্তার বিয়াথা কমলেও জ্বর আরাম ন'অ। রাইতত জ্বর বেশি আহে। গোলার আওয়াজ বাঙ্কি গিয়্যে। শরীলত বিয়াথা গরের। অল্প কাঁশিও আছে। এইয়ুন হালত আঁর কি গরিবার আছে?"
13932,"আঁঁর মাতাত বঅুত খুশকি অয়। ইবার লাই ফারমেসিতুন ড্যান্সেল শ্যাম্পু ইউজ গইজ্জি, আঁতারে কমে না। লগে আবার আঁঁর চখের পাতার সামনত চুলকায়, আরে চখ খুঁচায়। বঅুত সময় আবার চখের পাতার সামনর চামড়াও চুলকায়। ই আবস্তাত আঁঁর কি গইত্তন লাইব মনে গঁরন ছার?"
24891,"আঁর চোহ উইট্যে, আঁতাবে ফানি ফড়ে, চোহ লাল অই যার, কুন ড্রপ বাবহার গরন লাগে? এক্কান গেত্, আঁর ফুয়ারও চোহ উইট্যে। কিসুদিন আগে তার চোহত্ প্রবলেম দেহা দিছিল, ইয়ার লাই ডাক্তার দেহাইছি আর ডাক্তার চিকিচ্ছা গরি চশমা দিছে বাবহার গরনের লাই।"
17134,"আঁর বইন লিয়ানা। বওস আডারো। পাঁচ-সাত দিন ধরি আজিব আঁচার গরির। ঘরত আম্মা, আঁরে আর মুরব্বীগেনরে গাইল পাড়ির। হেতের খানা-পিনাউ ঠিক নাই। হেতের আঁচারে আঁরা ঘরর সবোই ডরাইয়ুম। সারাদিন একখান কঠিন মিজাজত থাহে আর গাইল পাড়ে। আর যেইয়া মন ছায় হেইয়া কাম গরের। অইত পারে আঁশমানর দিগে চাই রইয়ুন, দেওয়ালত ঠঁয়া বা হাত-ফঁয়া দি মারি দিয়ুন, চিঁয়ার মারি রুমতুন সবোইরে হাটাই দিবা ছায়। আর সবোইর সামনত পুরা মূখ ঢাইকি থাহে। হের মনে অঁর আঁরা গেনরে ছিনেইনা, একা থাইত ছায় বেশি। হেতের এমন আজিব অসংলগ্ন আঁচারত আঁরাঁ পরিবার ভাঙি যাঁর।"
15355,"আঁর মাইয়ার বইচ আঁত বছর। ফোঁআঅত্থুন প্যেডত ব্যাথা লাগের। হাঁচির ফরেরতুন শরীল গরম, তাপমাত্রা শ' ডিগ্রী। নাপা সিরাব, ডমপেরিডন, অ্যালজিন, খাওয়াইদে, ম্যেগ্যুর প্যেডর ব্যাথা ন' যাইয়ের। তাপমাত্রা এঁহন শ' ডিগ্রী। এঁহন কি গরিবার পারি, জানাইলে উপকার অইত।"
23748,"আদাব স্যার, আঁই গত হপ্তাঅ আঁর নাখ বন্ধ ওই যার লাগি আফনেরগোরাত্তুন মেছেজ দিইয়েরুম। আঁরে হিসটাসিন খাইত কইছে এক হপ্তা। হিসটাসিন খাইয়া আঁই এহন কিচ্ছুডা ভালা আঁছি। নাখ এহন আইলগা বন্ধ অয় মাজে মাজে। এহন আঁরে কি ওষুদ খাইত অইবো, স্যার? আঁই আগেরতুন কিচ্ছুডা উপকার পাইয়্যি।"
2113,"কেইক্কা মাস ধরি আঁই আঁতরা হাডিল্লে আর হাডিত ন ফারি, হাইট্টা মুড়ি ফ্লোরত বইত ন ফারি, বিসা লাগে। ক্যালসিয়াম জাতিঅর অষুধ তিন মাস খাইয়ি, কুন উপগার অইয়ে বলি মনত ন অয়। অহন কি অষুধ খাওয়া চালাইয়ি যামু নাকি থেরাপি ডক্তার দেখাইয়ুম বুজিত ন ফারি। ফরামর্শ দিলে উপগার অইতাম।"
6803,"আঁই মা'তাত হুরু হুরু ফোঁড়া ওই তুলকায়। হাত দিলে ফাডি লঅ বাইর অয়, কুনো বখত হাছা লঅ বাইর অয়। এইয়ার পাছে বড্ড বেথা অয়। এনগরি আঁইদেনা মা'তাত বেথা ওই থাহে। চুল উডি আইয়ে ঐ ফোঁড়ার জাগা'ততুন। এনগরি চুল পাতলঅ ওই গেইয়ে। কি মেডিসিন হাইয়ুম?"
7819,"আঁর হতি এক মাস দঁশ দিন ধরি নাক দিয়ঁ হাল্কা পানি বঁইয়ের। আঁই এক ডক্তারর কথামতো টেবলেট লোরাট, এলাট্রল আর মাসটেল অষুধ খাইছি। লগে এক্কান কইর‍্যে মনটিন অষুধও খাই। এইর মইধ্যে ফকত মাসটেল খাইয়ঁ অঁনেকখান ভালা হইয়্যে কিন্তু নাক দিয়ঁ পানি পঁড়া পুরাপুরি নঁ জাইয়ের। আঁরা এলাহার ঐ ডক্তার কইস্যে অয়তঁ আঁই এলার্জিতঁ ধরিছি। আঁর প্রশ্ন অইলঁ কি গইর্লে আঁর নাকর এহনর স্যাঁতস্যাঁত সমস্যা সঁরি জাইবঁ? জানাইলে আঁই কৃতজ্ঞ অইবঁ।"
5832,"গঅর হঅনোবাদি আঁর বউ'র তইলপেডত বাইত্থা। ফারা তইলপেডত সিঁরঅই জাওঅর বাইত্থা। হন্ডা সময় যে অয়, এয়া নয়। এ-হালি কাইয়্যুম বার অয়। হ্যেচ'র জহন গঅরি, বউ উগঅরত উইডডে গঅরে। আঁইচ্ছা বওত বাইত্থা অয়। হালে'ত অনো বাইত্থা কম্মি ন। মায়াকরি কি ফেসাদ আঁর কি ওষুদ হাইতে ফারি জানাইবেন। রুগী'র বয়চ চৌদ্দুচাত্তিচ বচঅর। দু'ই বচঅরঅর ছুরা পুয়া আছে। সিজারে লওয়া অইয়ে। এনার্জি-তুন এজমা'র ফেসাদ আছে।"
24853,চামরার দাগর লাই ওভর গরা মলম চোক্ষে আথর মইধ‍্যমে ঢুকি গেইয়‍্যে। অইল্লা কয়া ঘন্টা আছা চুলকানি আঁর ফানি পড়িলেও এহন বড্ডা বেশি ব্যেতা গরের। ব্যেতার লাই সারা রাইত ঘুমাইতে ন ফারি। ফানি দিলেও জ্বলে। চোগ লাল ওই রইয়‍্যে। এহন কি দাওয়াই ওভর গরিত ফারি? পরামর্শ চাই?
8082,"আঁর বউঅর ৫ সপ্তাহ চলির। ঘরত চেক গরি পজিটিব আইস্যে। তাঁর অনেক দিন ধরি টয়লেট নিয়ম মতন অইত ন, মাঝানত সব ঠিক আছিল। এই দুই চাইর দিন অইয়র ন আর ফेट মাঝে মাঝে বউত গরম অই যারদে। রোঁজা রাইখ্যর। কি গরিত অইব এই ব্যাপারত দয়া গরি মশওয়ারা দিয়্যন। আঁরার ফইলা কনসিভ, করোনার লাগি বাইরত যারদি ডর লাগির, এই হালাতত কি কি গরিত অইব সেই ব্যাপারত মশওয়ারা দি সাহায্য গরিবন। ধন্যবাদ।"
24093,"আঁ'র বয়স ৩৮ বছর, আইজকা ফারা ৪/৫ দিন ফেসাফাত জ্বলে-পুড়ে। মাস এক্কান আগে কিডনি টেস্ট গরিলাম অক্কন সিরাম আছিল ১.১৯। আঁ'র ডায়াবেটিস বা হাই প্রেসার ন'অয়। হারিদিন ফারা ২-২.৫ লিটার ফানি খাইর‍্যাম। লগে শইলর দুবর্লতা। এহন কি ওষধ খাইয়ুম? জানাইলে ফায়দা অইব।"
20960,"কুনু ধরনর স্ট্রেস বা টেনশন নঅই তইয়ো রাইতত ঘুম আইয়ে নঅ। আত্তে রাইত জাএক্কা ফোন ছাব্বার অভ্যেস আসিল ত্যাইন-ছাইরটা ফরযন্ত। কিন্তু ছোকর রেটিনাত ফানি হুগাই যার ফইর আর আঁই এ্যান্নাই নঅ গই। আত্তে হুই ফরই। কিন্তু ফোন থুই দিলেও ঘুম আইয়ে নঅ। দুই-ত্যাইন ঘন্টা হুই ছটফট গই, এরপর বিজই ছাইরটার দিক ঘুমাই ফাআর কুনু রকমে। তইয়ো ছারা ছারা ঘুম অয়। অ আর বহুত ফিয়াজ লাগের। ঘুমাইবার আত্তেও, ওট্ঠির ফইরেও। গলা, টুট, ছোক ফিরা হুগাই যায়। সারাদিন মাত্তা কিয়ান্নাই অই থাহে। এছাআফ কিয়েন্নাই অইতে ফারে আর এয়ান থেই মুক্তি ফাওয়ার ওফাই কি?"
14825,"ডাক্তার ভাই আঁর বয়স সইত্রিশ। আঁর সমস্যা আঁর মাথার ফেশনর বাম দিকর তালুত এক্কান গোটার মত ফইজ্জে। ছয় মাস ধরি আঁই হোমিও ওষুধ খাইর, কাম নঅইয়ের। হোমিও ডাত্তর কইয়ে আঁছইল অইয়ে। হোমিও ওষুধ খাওনের ফর গোটা আঁইট্টা ফাইক্যে আর দুক অইছিল, কিত্তু ফুজ নবাহিরছিল, সামান্যত রক্ত বাহির অইছিল। তইলে গোটা আঁইট্টা আঁগোর লায়ি আছে। অহন আঁই কি ওষুধ খাইয়ুম জানাইলে ভালা অইত।"
17987,"আঁঁর ফুঁড়া শরিলোত চুল্কায়, আর আতোঁর আঁঙ্গুলোর ফঁড়া জাগাতুনোও চুল্কায়। কুনো লক্ষণ দেহা ন'যায়। আর আঁঁর যৌনাঙ্গোত সুন্নতি খাতনার কারণে যেই ফর্দাটা ভাঁজ গরি দিয়া অয়, মানে লিঙ্গর আঁড়া চামড়ার জাগাত চুল্কায়। এই খানোত আঁঁর কি গইত্তাম? লগে কিসু ওষুদর পরামিশ দিঁলে উপকার অইতাম। ধন্যবাদ।"
1577,"স্যার, আঁর বড় বাইর বইশ ছত্রিশ বইছর, অওজন সত্তর কেজি, উচ্চতা পাঁচ ফুট ছয় ইঞ্চি। আঁর বাইর কিডনিত পথ্থর অইয়ে, আইজ পাঁচ বইছর অইল, জাঁর পইরমান এক মিলিমিটার। মাজ্ঞে পথ্থর টি দঁয়া খাইয়ার ফঁরে গলি যায়, হাঁবার চাইর ছয় মাস ফঁরে হাঁবার দিহা দে। পথ্থর দিহা দেওনের ফঁরে ফঁসাবর জ্বালা ফুঁড়া অয়। এ অবস্থা কি গইরতাম। বাই সাউদিত থাঁহে।"
16821,"আঁর ওজন ষাইট কেজি। লম্বাই ৫.৯ ইঞ্চি। আঁই মাসল ডেভেলপ গরিত চাইরাম। ভালা গড়ন আর ভালা ডেফিনেশনর মাসল বানাইতে চাই। আঁই এক্সারসাইজ, প্রোটিন ইন্টেক আর রেস্ট সব গরিত পারিরি আর ফলাফলও পাইরি। কিন্ত সমস্যা অইলদে আঁই প্রোটিন বেশী লইতে গেলে কোষ্ঠ্যকাঠিন্য আর হজমত সমস্যা অইয়ের। এহন আঁর কি গইত্তাম? প্রোটিনর কমতি ক্যামনে পূরণ গইজ্জুম আর আঁই আঁর ওজন সত্তর কেজিতে লইতে চাই। মেহেরবানি গরি পরামর্শ দি সাহায্য গইজ্জ্যন।"
18244,"আঁর ফুয়ার বয়স ১৬ বছর। আইজ বাইল্যা ৫টার নারা পার্কত হাইটতে গইলে হেঁর ডাইনো হাত কুনইর উপর মায়শা জাগাত হঠাত্ এক্কান ঘোড়া কামড় মারি দিছে। জামার উপরত থাহায় কিছুন বাঁচন গেছে। খুন ফাড়েনাই বদ্দা, ঘোড়ার দাঁতগুলার চিনহগুলান হাতর উপরত বসি গেছে। এক্কান গন্টা বাদত ফানি দি এই জাগাখান ধুই স্যাভলন ক্রিম লাগাই দিয়া হইছে। এক্কান সামান্য বিথা অর। মেহেরবানি করি কি গরিবার লাইগবো জানাইবেন।"
26311,"আঁই'র আম্মা আইজ দুই দিন ধরি বমি গরির। কিয়াইত্তুন কিছু খাইলে বমি গরের আর মাত্তা ঘুরায়। ঠিক সমত হাগনাও ন অয়। এহন আঁই তাইনরে ভমিটপ টেবলেট আর নিওক্লিজ টেবলেট আর লগে সারজেল গ্যাস্টিকের খাবাইছিলাম। কিনতো এহনও কমেনি, আরো বেশি বমি গরির। এহন আঁই কি গরিয়াম? কিচ্ছু ন বুজিবার ফারিয়ার। ফ্লেজ একটটু হেল্প গরন, একটটু তাড়াতাড়ি।"
7267,"আঁ'র গত বছর গলার টনসিল অপারেশন অইয়ে। গত চাইর মাস ধরি গলায় ব্যাথা অয়। সেফরাড হাইয়ার পর নিয়ন্ত্রণে আছিল। গত এক আফতা ধরি আঁরবার গলা ব্যাথা গরের। সেফরাড হাইতেছি, কাম ন'অরির। রোঁয়ার ইফতারের বাদে ব্যাথা বাড়ের। সেফরাড চৌদ্দ টি অ ফ্লুক্স আঁট টি হাইয়ি। নাপা এক্স টেন অ হাইয়ি। ঔষধের প্রতিকার জানাইয়েন দয়া গরি।"
11833,"আসসালামু আলাইকুম। স্যার আঁই নঁয়া বিয়া গইররুম, আঁর বউঅর বয়স আঠারো বছর। আঁরা এহন কোন পোঁলা ছাইরতাম ন, তাই আঁর বউঅরে ফেমিকন খাওয়াই। এহন মুসিবত অইলদে আঁর বউঅর গত মাসের চৌদ্দ তারিখো থাইর অইয়ে আঁত এই মাহত হতেরো তারিখোও ন অইয়র, আঁত আঁই পঁনেরো তারিখো তাইর লগে সহবাস গইররুম হিয়ান পরে তার থাইর দেড়ি অইবাত আঁই তাইরে একখান নো রিস্ক পিল খাওয়াইলাম শুলো তারিখো। আইজ উনিশ তারিখ, আইজ তার থাইর শুরু অইয়ে আঁত শুরুত একটুক বেশি অইলেও এহন বড্ড কম জিরি জিরি যার আর জমত লইলডির লাহান যার। ইয়ান কি কোন মুসিবত নি বা কি গইরতে অইব জানাইবেন দয়া গরি স্যার। আগেতুন ধন্যবাদ।"
25908,আঁর বেবি'র বওশ ২ মাশ ২৫ দিন। ক'দিন ধরি আতেল আতেল কাঁশিয় আর নিশ্বাস ল'লে মদ্দে মদ্দে বুকুত আওয়াজ অইয়ের। শিশু ডা . দেহালে ক'ডয়া ঔশুদ আর ৩ দিন নেবুলাইজার দিছিল। কিঁয়ুত কাঁশিয়া হ'নিয়া কইমলেও নিশ্বাস ল'লে বুকের আওয়াজডা যাইয়্যর ন'। জ্বর ন'। ইনহন কিঁ কইরতে অইব?
16444,"আঁর বয়েস চৌত্রিশ বছর। বেইশ কাইলদিন থাকি যেই সমস্যা অর, এইডা অইল হুইতে-বইত্তে অচম্কা উইট্ঠা খাডাইলে মাথা ঘোরে লগে পালপিটিশন বাড়ে যায়, চউগুত ঝাপসা দেহি, মাথা আর কানর বিতরও বেয়াগ্গা লাগে। মনত্‍‍ লাগের কিচ্চু এক্কা চাপ দে। কিচ্চু সময় বাদে আরবার ঠিক অই যায়। টয়লেট সারি উইট্ঠা খাডাইত সময় এই সমস্যাডা বেশি অর। ব্লাড প্রেশার এট্টু বেশি আছিল তাই ডাক্তার এনজিলক পঁচিশ খাইত্‍‍ দিয়েরে। উইডা হাইরদি। এন আঁর কি গরিবা লাগে? আগে থাকি শুকরিয়া।"
20409,"আঁর বউঔর আইল্লা জুন মাইসর শাতাশ তারিখত মেয়েছেলে অইছিল, আর অহন পর্যন্ত মেয়েছেলে ন'অইয়ে। দুই বার প্রেগন্যান্সি টেস্ট গরছিলাম নেগেটিভ আইরদে। আইল্লা পাঁচ সেপ্টেম্বর তুন পিঁশাবর লগে ফুডা ফুডা ব্লাড বাইর অইরদে। কুনু ধরণর চিকিৎসা গরা ন'অইয়ে। ইডা কি কারনে অইরদে আর ইতার সমাধান কি জানিত পারি????"
4593,"আঁর বাপের স্ট্রোক গইজ্জে তিন-চার বছর অইয়ে, ডাইন আঁত নড়াইত ন ফারের। ডাইন আতের প্রতিডা জয়েন্ট স্টিফ অই গেইয়ে। এহন প্রতিডা জয়েন্ট মুভেবল গরিবার লাই ম্যানুয়েল ব্যায়াম ছাড়া কুন মেডিসিন অথবা ফিজিওথেরাপিয়ার ইন্সট্রুমেন্ট সাজেস্ট গরিত ফারেন?"
4309,"আসসালামু আলাইকুম। ডায়াবেটিছের দুওআই হাইব্বার হাবারাতুন ভালা ওয়াকত কুনডায়? হঁনৎ, ধইর্যাঅৎ নাকি রাইতৎ? ডায়াবেটিস রোগীঅনর লাগি মেটফরমিন দুওআই ছাড়ায় আঁরো কুনো ভালা দুওআই বাজায় ফাওয়া যায় নি? ইতার বেইতত আঁরে জানাইলে আঁ'র বহুত ফায়দা অইবো। আপঁনঅরে বহুত শুক্করিয়া।"
7324,"আসসালামু আলাইকুম। স্যার, আঁর বয়স ৪১, আঁর নাখ দিয়া কুনু কিশুর গন্ধ নঅ পাই প্রায় ৬ মাস ধরি। ইতার মাজে এক্কান ডাক্তার দেহাইছিলাম উনি ড্রোপ দিছিল ইতা ব্যবহার গরি প্রায় ১ মাস পর ঘ্রান পাইছিলাম। আবার ঘ্রান নঅ পাইরাম। ইঁ মহূর্তত ডাক্তার রুগী নঅ দেহের। বড্ডা বিপদত আছি স্যার, দয়া গরি পরামর্শ দি উপকৃত গইজ্জেন। নিশ্চয় আল্লাহ উপকারর প্রতিদান দিয়্যেম। আসসালামু আলাইকুম।"
23788,"জ্বরের লগে লগে খরাব কঁমরত বেতা, শিড়র হাড্ডিত বেতা, বড্ডে বেতার লাই ভলটালিন সাপোজিটার লইয়ি, এইয়ার পঁরে বেতা কমি জ্বর হঁড়ি গেলে বুক দুগদুগায়, মন অইয়ের যেন আঁর নিশাস লইত নঁয়ারি। আঁর বউ’র বয়স আটাশ বছর। এগুলা সমস্যা। কীয়ান ব্যবস্থা লইত পারি?"
13493,"স্যার আঁর সমস্যা ডঁ অইলদে আঁই যেকোনো জিনিস বড্ডঁ তাড়া তাড়ি হুলি যাই, মনে রাইক্কন ন পারি। আঁর বসর তেইশ বসর আত্তাঁ ওজন একশট্টি কেজি। সমস্যা ডঁ প্রায় চাইরত্তুন পাঁচ বসর ধরি অইব। মাঝে মাঝে আঁই জ্যাত কুনু ঘটনা কইতো চাই, বড্ডঁ চুঁডঁ ঘটনা অথবা আঁর বড্ডঁ জানা ঘটনা, তার ফরেও আঁর মাঝে মাঝে মনে নঁ আইয়ে। মাঝে মাঝে ইদ্দা অয় আঁর বড্ডঁ চিনইন্না এক্কান মানুষ, তারে আঁই বড্ডঁ চিনি জানি তার ফরেও তার নাম ডঁ আঁর মনে নঁ আইয়ে। মাঝে মাঝে মোবাইলর নাম্বার কইতো সমস্যা অয়। এহন আঁই কি গরন পারি?"
16360,"আসসালামু আলাইকুম, আঁর বউত বয়স ৩০। আটটাত হাইত্তে তাইনত গাত জ্বর আইস্যে, তাপমাত্রা ১০০ ডিগ্রী, গলা ভার অই রইস্যে, নাক জাম অই রইস্যে, মইধ্যে মইধ্যে হাঁচ্চি মারের। নাপা এক্সট্রা একটো খাইস্যে। এহন কি গইরতাম, আঁরার এক্কান ডের বছরর পুত ওল আছে। প্লিজ ডক্তার এক্কান কইদ্যন।"
24946,"আঁর মাইয়ার অর পাঁচ বসর বয়স। গত দুই দিন ধরিয়া রাইত আঁনেক বেশি কাইশ অইয়ের। কাইশাইতে কাইশাইতে বমি অই যার। রাইত তিন-চারডা পইর্যন্ত হাইর থাকে, ঘুমাইত ন ফারে। জ্বর নাই, গা'র তাপমাত্রা সাহাবিক। দিনের বেলায় ভালা থাকে, রাইত দঁশ-এগারোডার দিক দিয়া বেশি কাইশ শুরু গরের। আঁগদিম ধন্যবাদ আঁরার পরামরশর লাই।"
26292,"আঁ'র উমর তেশশ বছর। আঁ'র ডাইন আ'তর হেনা জইনতত দুই রাইতত্থুন ঝিন ধরি রইয়ে। বড্ড কষ্ট অইয়ারে, মনে অইয়ারে আ'ত ছিঁড়ি পড়ি যাইবো। রাইতত হুতাত গেইল্লে ব‍্যাতা বাড়ের, আর ঘুম অয় ন, কিন্তু টিপ দিলে কুনো ব‍্যাতা বুজা ন যার। পরামিশ চাই স‍্যার।"
18851,"রুজ্ঞির বয়স ৩৬ বছর, মাইয়া মানু। কও বছর আগে টনসিলর পেরেশানি অইছিল, ডাক্তারর কথা হুনির ওষুদ হাই কমে গেইয়িল। এহন কুন জ্বর বা হাঁছা নাই। তাঁর কুন শাঁসকষ্টও নাই। অক্সিজেন লেভেল ৯৮, পালস ৭২ আছে। খাইবের রুচিও আলহামদুলিল্লাহ ঠিগ আছে। এহন পেরেশানি অইয়ের আঁধা আঁধা তাঁর টনসিলর ঐ জাগাত বিয়াথা অয়, লগে দাঁত বিয়াথা আঁর মাতা বিয়াথা অয়। এহন হে এই বিয়াথা কমাইবার লাই কুন ওষুদ হাইবের ফারে, আঁর কুন কুন কতা মানির অইবের ফারে?"
13784,"তোঁয়ারারে ক'ই লাভ নাই, ফাও বখত নষ্ট। ইত্তুন যেতা কইলাম, ডাক্তরোর লগে দেখা গইত্তে কইলদে। আঁই দেখা গইজ্জি। তাইন ন' চাই মোবাইলত হুনি বেয়াই দি দিল্লে, ফাইদাঅ পাইলাম। লেকিন্তি আঁর কতা হইলদে, যদি তোঁয়ারা হুনি মসলোহা দিরতো ন' ফারে তইলে ই অ্যাপস খুলিবার মানে কি? আর জেতাতা নঁয়াগো লই গইরলে এঁন ত অইবই।"
25546,"গত আত্তা থেয়ি আঁই হাঞ্চাইত ভুগর। কঁদিন আগে ডেসলর হাইয়ি পাঁচদিন ধরি। আঁর হাঞ্চা ফানির লা থাইয়ি নাগর বিরের সক্ত অই জমি রের। আঁই সঅরত থাইকিক যেইয়াঁনত বওত ধুঁয়া। ডাক্তার আঁরে ধুঁয়া হাডায়ি জাইতে কইর। মাস্ক ফড়ি তারে ত এই সক্ত অওয়া হাঞ্চা যার না। গঁল্লাত ও কঁফ জমি রের। নাক জ্যাম অই রের, কঁইচ্ছু কঁউন দয়া গরি।"
17133,"আঁই ফুঁদিন বেইন্নু ৮:০০ টা বাজে অফিরে আই আঁর রাইত ৯:৪৫ টা বাজে অফিরতুন বাইর অই। মাজে মাজে শুক্কুরবারে অফিরে আইতে ফড়ে। জানাইদ্দি যে, আঁর অফির এসি। আঁর পশন অইল, এত লম্বা সমত অফিরে রইলে আঁর কুনু নুকসান অইব নি? নোট: আঁই ফুঁদিন অফিরর বিতর কামর দরকারত ১ কিঃমিঃ আঁডাআঁডি গরি। ধইন্যবাদ।"
20872,"আঁর্ ফায়র হাডুর তলের চামরার উপড়ত কেইক্ক্যা জাগাত কালা কালা দাগ চাইরাম, ৫/৬ মাসর লাহান অইবো। ই সমস্য়া দুই ফায়র এক্কান জাগাত। ইঁয়াত কুনু চুলকানি বা বেথা ন’অয়। ইয়া কিয়া বিরাম অইতে ফারে আইট্টুস জানাইবেন। আর ইয়ার দাওয়াই কিয়া?"
15466,"সমস্যা - এক আঁরার এক-দুই মাস ধরি হাওয়ার ফেরা দেখা দিয়েরে। নামাজ ফড়িতে গেলে ফতি ওয়াক্তত দুই-তিন বার কই অযু গরিত অন ফড়ে। এডা বেশি ভাজাফুড়া ও খাই ন। ই ফেড়া দূর গরা বড্ড জরুলি অই ফড়েরে।
সমস্যা - দুই আঁরার মাতাত এলার্জি না কি খুশকি ইডা ন জানি, ইনকি চুল আজরাইলে ব্যথা অয়। সারাদিন চুলকায় আর কদিন ধরি চুল বেশি ফড়িররে। নিয়ম করি গোসল ও গরি আর মাজে মাজে সাদারন শ্যাম্পু ব্যবহার গরি।"
6718,"আঁর্ আণ্ডা লগে লিঙ্গর তলোর ফোআত্ চামড়ার বেয়াম্ অইয়ে। আগে আঁই ফ্লুগাল ১৫০ খাইছি ৫ডো, দিনত ২ডো গরি; এরবাদ্যে ফ্লুগাল ৫০ খাইছি ৫ডো, দিনত ২ডো গরি; এরবাদ্যে ফ্লুক্লোক্সিন৫০০ খাইছি ১০ডো, দিনত ২ডো গরি। আর ট্রাইকোড্রামা ক্রিম লাগাইছি। ইয়ারবাদ্যে এগুন সাধারণ ডাক্তারর পরামিশ অনুযায়ী ডেসলার প্রতিদিন ১ডো গরি আর ক্যনাজল ১৫০ এক দিন বাদে ১ডো গরি খাইছি ১০ দিন। হিয়ানেও কোনো ভালা ফল ন'পাইছি। এহন আঁই কিয়া গরিত ফারি?"
19156,"আরার বয়স ২৫ বছর, গত দুইদিন আগে হঠাত্‍ করি নিচু অই এক্কান জিনিস উডাইতো সময় কোমরত টান লাগে। এইকানতন কোম্বরর লাম্বস্যাক্রাল জয়েন্টর চাইরগুন আর কোম্বরর বাম্মাত দি আঁডার তলা পর্যন্ত নার্ভর বিতরে বেতা গরে আর বইলে উডিত খুব কষ্ট অয় আর বয়া হালত চাপ লাগিলে খুব বেতা গরে। আঁই কি গরিত ফারি এনত?"
5485,"আঁ‌র বারে বারে পেশাব অয়, পেশাবে বোত ফেনা অয় আর গন্ধ অয়। মেঝেমধ্যে পেশাব গইরতে এক্কানা দেরি অইলে ফঁতর সাইডে বেথা অয়, রাইতত ঘুম দেরিত আহে আর বিয়ানত সহজে ঘুম ভাঙ্গিবেল্লা ন’চায়। মেঝেমধ্যে দুই চউকোর চারিক্কা ফুঁয়া দেখা যায়। ডাক্তারর লয়াত সোয়াল, আঁর জানা, ইতারা কিডনির সমস্যা’র মইধ্যে পড়ে, তইলে আঁর কি কিডনিত কুনো সমস্যা আছে নি? মেহেরবানি গরি জানাইবেন।"
7759,"অ্যাজ্মার দুগ্গা আছিল ২ বচ্ছর আগে, যেইতা ডাক্তারী-দাওয়াত করি ভালা অইছিল। অ্যাঁহন ক'য়দিন ধরি জ্বর, কঁফ, পায়খানা ন-অওন এইসব দুগ্গা অইতারে। প্যারাসিটামলে জ্বর গেলইলেও কঁফ রাই যাইয়্যে। ইয়া কি অ্যাজ্মার দুগ্গা অইবের পারে নি? মন্টিন ১০ মি.গ্রা. কীয়েন খাইতাম আগে। ধইন্যবাদ।"
4302,"আসসালামুয়ালাইকুম। ডায়াবেটিস কন্ট্রোল লেভেল হতা? যদি ডায়াবেটিস কন্ট্রোলত থাকে, তইলে কি ডায়াবেটিসর ওষুদ খাইবুর দরকার আছে? যদি রোগী মনে গরের ডায়াবেটিস ভালোই নিয়ন্তরণত আছে, এই ক্ষেত্রে ওষুদ বন্ধ গরি দিলে কি কুনো সমস্যা আছে? আর বহু দিন ডায়াবেটিসর ওষুদ খাইলে শরীলত কি ধরের সমস্যা অয়? দয়া গরি সব ধরের জওয়াবগুন দিলে আঁর জইন্য উপকার অইব।"
7141,"জোরালী গ্যেলা কইবার সময়, হ্যেছ করি ক্লাসরুমত, মুখুন থুঁতু বাইর অই এক দেড় হাত হুগ্যেত ছাত্রদের ওপরত গই পরে। হেইডা মোর লাই বড় বেকায়দা। মামূলি গ্যেলা কইবার সময় হোনো ফ্যাসাদ ন অয়। এত্তুন বাঁচিবার উপায় কিতা? জানাইলে উপকার অইবাম। ধন্যবাদ।"
20081,"আঁর বউ ২২ / ০৬ / ২০২১ তারিখত্থে আইজ ১২ / ০৮ / ২০২১ মাসিক বন্ধ। বমি অয়, আঁর ফোডাত বেতাও অরে, আঁডা আঁর টান টান ভাব লাগের, আইজ সকালত্থে আদা বেতা, ডান চউ ২ দিন যাবৎ নাকি বেতা অরে, কিনতু টেষ্ট করাইন ন'অয়, পুরাই বেড রেষ্টত রাহা অইয়ে, আইজ আছরের বাদত নাকি ওষ্টু ওষ্টু কালাচছা দাহা গেইয়ে। এহন করনীয় কি জানাইলে উপকরী অইবাম।"
17662,"আঁঁর গত ৫ - ৭ দিন ধরি মাতা খালি ঝিমঝিম গরের। মাতা ঘুরির। চাই রইতে বালা লাগের না। চোখ বন্ধ গরি রইতে বেশি বালা লাগের আঁর সারাদিন ঘুম আয়ের। আঁঁর ঘুমর কুনু সমস্যা নাই। প্রতিদিন রাইত ৯ - ১০ টার ভিতর ঘুমাই যাই আঁর বেয়ানে ৫ - ৬ টার ভিতর উইঠঠি। আঁঁর ব্লাড প্রেশার সব সময় কম থাহে। সিস্টোলিক ১১০ - ৯০ আঁর ডায়াস্টোলিক ৭০ - ৫০ এর ভিতর থাহে। আঁঁই নিয়মিত দুধ, ডিম আঁর মাছ সবজি হাই। সব সময় মাথা দি গরম বাইর অইয়ের। মাতাত নানান রকম দুঃচিন্তা অইয়ের। আঁঁতের ঘটি যাওয়া সব ঘটনা মনে অর।"
12736,"স্যার আঁই হাত-ফা হগল গিরাত শক্তি ন'ফাই, আঁত্তুন মউবুত ন'। ত'ইন এক্কান বউত বালা ক্যালসিয়ামের বড়ির নাম কইয়েন যেইডায়ে বউত বালা কাম গরিবো। কোমরত আঁয় আওয়াজ অয় ক্যালসিয়ামের অভাবে। কম দামের বউত খাইছি, ত'ইন স্যার পিলিজ আঁরে সাহায্য গরন। এহন আঁই কি গরিবা, গিরাত বউত শক্তি ফিরি ফাইতো চাই।"
23007,"আঁর ফুঁয়ার বয়স ছয় মাস পনেরো দিন। আইতকাল রাইতত জ্বর আইসসে। রাইতত একবার রেনোভা আধা চামচ খাওয়াইছে। উঁসত খাওয়াইলের লগে লগে বমি গরের। এহন জ্বর নিরানব্বই দশমিক ছয় সকালত। এহন কিয়ান গইত্তাম, ফোরামশ চাই। শরীল ফানি দি মুছি দি ফারা যাইবো নি?"
14999,"আঁর বয়স তিশ বছর। গইল্লা এক মাস ধরি মাঝে মাঝে গলানগরত বাতঅর লাহান বাইজ্জা থায়ে। এন্টাসিড খাইত গেলে চলি যায় আবার দুই-তিন দিন পরে আহে। কিলি গইল্লা হঁশু রাইতত্থুন গইল্লা কাল্যা পর্যন্ত প্রায় এক্কান দিন ইবায়ান আছি। গইল্লা লোসেকটিল খাইয়ি আর আঁদা টুগরা গরি খাইয়ি, তারবাদে ইডা চলি গেইয়ি, এহন আঁর ইবায়ান অনুভব অইয়ার। অউত গাইল বাইর অইলি বালা লাগে। ইয়াত্থুন কীয়েনে মুক্তি ফাইয়ুম? কুন খানাগুলুন খাইত ফারি?"
11815,আঁঁর ফোয়ার বয়স ৪ বছর ৬ মাস। হঠাৎ গরি গত ২-৩ দিন ধরি সারা শরীলত হুরু হুরু দানার লাহান ওই আঁস্তে আঁস্তে বড্ডা অয় আর বহুত চুলকাইয়্যে। খাছ গরি আঁতাদিন রাইতত সমস্যাটা দেহা যায়। দিনত সমস্যাটা দেহা যায় ন। এহন কুন ধরণের মেডিসিন খাওয়াইতে পারি? দয়া গরি এডার জওয়াবডা দিয়্যন।
4614,"আঁট্টা দিনর ফঁওরি ফুঁয়া। আচম্কা জিরফুরি আঁইসে। রাঁত অইলে জিরফুরি বাড়ে যায়, আঁর সাঁস লঁইয়ত কষ্ট অয়। আঁড়ঁই দি সাঁস লঁইয়ত নঅ ফঁইরিলে, ঁঁউঁদি দি সাঁস লঁই। আঁইঁন আঁলঁত কি গঁরাঁ আঁঁইঁব? কিঁয়ারে আঁট্টা দিনর আঁয়ুর ফুঁয়ার জিরফুরি ভালা গঁরাঁ আঁঁইঁব?"
20392,"দুই দিনর আগে খাইব্বার বঅলত মুনত লাইগ্যে মুরগার গোশর হউর হাড় এক্কান আমার গলঅত আডকি গেইয়ে। হিয়াত্তুন অনক ফানি খাইসি ভাত দইলা গরি খাইসি। এক দিন হগল বালা থাইকলেও আইজ মুনত লাইগ্যিরি গলর ভিতরত ডান ফাসত অল্প বেথা আছে, ইয়েন যঅ ঢক গিলিব্বার বঅলত মুনত আইয়্যে। ইয়েন কি আমার মুনর ভুল? আর ইয়েন ন অইলে আমার কি গইজ্জিম? দোয়া গরি জানাইবেন।"
23095,"আঁর আজি তিন/চার দিন ফেট বেয়াশ ওই রইয়ে, জ্বালা-পুরা ভালাও আছে, লগে পাতলা বায়খানা। আঁই ইফতারে খালি চিড়া-মুড়ি ভিজাই খাই, বাজা-পুরা এক্কেবারে খাই ন। উল্লেখ্য যে আঁই এক্কান আইবিএস রোগী। আঁর বয়স ৩৮ বছর। এহন আঁই প্যানটোনিক্স ২০, মেভ এস আর, প্রোবায়ো, জিংক ২০, এই ঔষধ গোয়েন খাইর। কিন্তু বায়খানা শক্ত ওইর ন। এক মাস আগে হেপাক্সিমিন ২০০, চৌদ্দ দিন খাইছিলাম। এহন কি আর খাইতে পারুম? এহন কি ঔষধ খাইয়ুম?"
24746,"আঁর ফুয়ার বয়স এক বছর ষোলো/সতেরো দিন। আত্তেই দুপুরোত্তন মুঁওর ভিতরে চাইয়ের দুগল্যা দুগল্যা সাবু দানার লাঁইত বাইর অইয়ে, আঁরার কুনো জাগাত কাডি গেছে এম্মুনও মনে অইয়ের। কইচ্চি খাইতে চাইর ন, প্রায় ফুরা রাইত কান্দাকাটি গরের। ডাক্তারের পরামর্শ লই নাইস্টাটিন ড্রব দিও কুনো কাম অইয়ার ন।"
20587,আঁঁর ডাইন আ'তাত আঁইকগা আঁঙ্গুলত হোলি দিন ধরি হুরু হুরু আঁইক ধুরনোর বিছি উইট্ঠে। এইগুলা বউত চুলকায়। বিছিগুলার বিতরে আঁইক ধুরনোর আঁইঠ্যা ফানি থাহে। চুলকাইতে চুলকাইতে বিছিগুলা ফাইট্টা ফানি বাইর ওই যারগৈ। আঁই হোলি দিন এই ফঁছন্দাত আ'ছী। এইগুলাঁন ক'য়দিন ভালা থাহে আঁউর অয়। মেহেরবানি গরি এইতার সুমাধান কী জানাইবেন। আঁউর কী ওষধ হাইত্তে ওইবো এইতাঁউ জানাইবেন।
14947,আঁই গাজীপুর জেলা শহরত থাহি। কাইল ৩০ / ০৫ / ২০২০ তারিখ রাইত দশ ঘটিকাত আঁরার দালানর এক বুরিয়া মরি গেইয়্যে। আঁর বউ অঁত গেইয়্যিল। আঁরার জানা ন আছিল হি করোনায় আক্রান্ত। আইজ ফজরত আঁরা জানতে ফাইরজি। এহন আঁরার কি করন দরকার? দয়া গরি কইবেন।
6159,"আঁর ছোয়াঁর বইচ দুই মাইচ উনিশ দিন ফারাফারি। গেলা মাইচত আঠারো তিন বিশ তারিখত পইলা ডোজ টিকা দিয়া অইয়ে, দোসরা ডোজ আঠারো চাইর বিশ তারিখত। ম্যাগার করোনার কারনত আঁই এহনও টিকা নদি। ইতাত কোন সমস্যা অইবো নি? বাদে কইল্যা দেওন যাইবো? টিকা কেন্দ্র (রেড ক্রিসেন্ট মেটারনিটি হাসপাতাল)।"
7969,আসসালামু আলাইকুম। আঁরার অ্যাপসর মইধ্যে তো আঁরার কুনো ফায়দা অইয়ের ন। কারণ কুনো রোগের কতা কইলে আঁরা কও স্পেশালিস্টরে দেহা দির লাই। কুনো ওষুদ তো আঁরে দেওন ন। তাইলে আঁরে আঁরার সমস্যার কতা কই কি লাভ? আঁরা স্পেশালিস্টর লগে কতা কই আঁরে ওষুদর নাম জানাই দেওন উচিত। স্পেশালিস্ট ডাক্তারর আঁত যাইত ফারিলি তো আঁরে রোগের সমস্যার কতা কৈতাম ন। ধন্যবাদ।
8206,"আঁ'র ফুয়ার বয়স ২ বছর ৮ মাস, কিচ্ছু খাইতো ছায় ন, রাইতত ল্যাক্টোজেন দুধ খায়, আর দিনর বেলাত মাছ, ভাত মাংস, ডিম সিদ্ধ, আলু সিদ্ধ খুয়ায়, কিন্তু এহন দিনর বেলাত কিচ্ছু খাইতো ছাইত ন। জিংক বি আর ফ্লাকল সিরাপ খুয়ায়, তার ফরও খাইতো ছাইত ন, এহন কি গরিবার?"
2364,"এগ বচ্ছর আগে আঁর বাও ওয়াতত এক্কান চোট পাইছিলাম। হেইত্তে ব্যাডমিন্টন কেইল্লে ওয়াতত যঁনতরনা গরিতো। ইঁয়া লাই কেইল্লন বাদ দিইছিলাম। ক্রিকেট কেইল্লে হিয়ান খঁন হমস্যা ন অয়। বাদে আঁর খঁন হমস্যা ন অইয়ে। ইঁ বচ্ছর যঁন আ'র ব্যাডমিন্টন কেইল্লন শুরু গইল্লাম তঁন আঁর হেই যঁনতরনা। যঁনতরনা অইলঃ বাও ওয়াতর, খম্বরর নিচত্তুন আঁডু ফঁয়র্‍য়ন্ত কামরঅর গরি। এক্কান রেস্ট লইলে টিগ অই যার। মঁন অয় গোস্তর বিতর তান্ঁ দির কেউ।"
3463,"আছসালামু - আলাইকুম, আঁর বউ প্রেগন্যান্ট, আইজ ন' মাস তেরো দিন চলের। এ' সময়ত তার যেতোত্তুক ওজন থায়িবার কতা, স্বাভাবিকের তুলনায় তার ওজন কম। গত মাসের চে এই মাসত প্রায় ২ কেজি কমি গেইয়্যে। এই লই বড্ড টেনশনত আঁছি। কি গরিবার পারি জানাইবেন।"
2690,"আঁর বাপর বয়স ষাইটোর লগে লগে, ক'য়েক দিন ধরি তাত্তার বুক্কুত ব্যথা অইত্যাছে। বারি জিনিস টোয়াইলে আর আঁৎতুন আঁটা-আঁটি গইরলে বুক্কুত বেকাইদা ব্যথা অয় আর তহন আঁইটবার ন'পারে। ডক্তার দেখাই অইয়ে আর পরীক্ষাও গরা অইয়ে। তানঁরা কইয়ে রঁউঁত ক্লোস্টোরেলর মাতরা বেশি অওঁনে এনতা অইত্যাসে। অয়, তানঁরা যে ঔষুধ দিইয়ে এইয়াত কুনো কাম অইত ন'আরর। এইর সমাধান কেনে গইত্তো ফারা যাইবো, মেহেরবানি গরি জানাইবেন।"
2101,"আঁর্ বয়স ৩০। বেঙ্কে জব গরি। আঁর্ নাকত এলার্জি সমস্যা। হাছি, হর্দি লাইগ্যাই থাঁকে। ফেনাট / টোপেন টেবল্যাট হাইলে ভালা লাগে কিন্ন ঘুম বেশি অয় আর শারিরিক দুর্বলতা লাগে। এ'ন হালত কোঁঅঁত কারে দেখাইয়ুম, ঐ বিসয়ে আপনার জুরুরি মত্তর অপেখাত।"
24136,"আঁর্ হাই ব্লাড প্রেশার আছে, কিন্তু কোন দাওয়াই খাই ন। এমনি কন্টোল গরিবার চেষ্টা গরি। কিন্তু আইজ সারাদিন খারাপ লাগিরোইলো, এহন মাপি দেখি ১৯০ / ১০০। তেঁতুলের শরবত খাইলাম, কয়েগ কুয়া রশুন খাইলাম। ঘরত বিজারণ ৫ / ৪০ দাওয়াই আছিলো, খাইলাম। আর কি গরিয়ুম, পরামর্শ চাইর।"
291,"আঁর ফিত্তে ঠিক মেরুদন্ডর আশপাশত মাঝেমাঝে একধরনর গোটা ওডে। যেইডাত ধরলে বা টিপ দিলে ব্যাথা অয়, নইলে ন। গোটাগুন ৬/৭ দিন ফর আঁও নিজে নিজে সলি যায়। প্রায় ৩/৪ বসর ধরি এইডা অই যার। এই বিষয়ত আঁর কুন ধরনর পদক্ষেপ লওয়া উচিৎ?"
7821,"আঁর প্রায় এক মাস ১০ দিন ধরি নাহুন দিয়া আলকা ফানি ফড়ির। আঁই এক ডাক্তারর কতা হুনিল্লাই টেবলইট লোরাট, এলাট্রল আর মাসটেল ওহুদ খাইয়্যি। আতে একখান করি মনটিন ওহুদও হাই। ইতার মইধ্যে হুদু মাসটেল খাই অনেক্কানি বালা অইয়ে। বওলে নাহুন দিয়া ফানি ফড়া পোরোপুরি যারন। আঁর এলাকার ইয়া ডাক্তার কইয়ে, অইতে পারে আঁই এলার্জিত অক্তান্ত অইয়ি। আঁর হোছন অইল, কি গইল্লে আঁর নাহুনর এই বত্তমান ছ্যাঁতছেঁতি গমছা দূর অইবো? জানাইলে শুক্কুরগুজার অইয়াম।"
17443,"আঁর বাফর বয়স পঁইচাপ্পন বছর। এডে গত তিন মাস ধরি যেই কোন খানা খুব কষ্ট গরি খায়, মানে যেই কোন খানা অউক না কেন খাওয়ার বকত উনার বুক্কত আডকি যায়। অলে গত দুই/তিন দিন ধরি উনার বুক্কতও বড্ড ব্যথা অর আর ফানি পর্যন্ত খুব কষ্ট গরি ফান গরির। উনার শইলও বড্ড ক্লান্ত ক্লান্ত থাকে ইদানিং। হঠাৎ হঠাৎ উনার শ্বাস লইতও কষ্ট অর। এই অবস্থাত এডে কি দওয়া হাইলে ভালা অইব দয়া গরি জানাইবেন, তইলে খুব উফকৃত অইম।"
11457,"আঁই লম্মা ২ মাস ধরি কোমরর বেদন আঁর ডাইন ফর গোড়ালির বেদনত বুক্কুম। আঁর বয়স ৪৫। আঁর ডায়াবেটিস আঁর ব্লাড প্রেসার আছে। এগুলা কন্ট্রোলত আছে। আঁই ক'দিন ন‍্যাপ্রোজেন ৫০০ খাইয়ি। বেদন কিছুটা কমিলেও আঁর শ শুরু অয়। এহন আঁরারে লোকাল ডঃ রিউমাক‍্যাপ ট্রিপটিন ২৫ আঁর অস্টোক‍্যাল জি দিয়্যে। এগুলা ২ দিন ধরি খাইরুম কিন্ত কুনু বদল দেঁকি ন। শরীল খুব অক্কলত লাগে, কুনু কিছু গরিত মন ন চাই, খালি হই থাইতত মন চাই। দয়া গরি যদি বালো কুনু পরামরশ আঁর ঔষদ দিতন, তইলে আঁই উপকার পামু। আঁরার এডে এহন বালো কুনু ডঃ ন আছে।"
10729,গোলার তলত পুরা দিন বারি লাগে। মনে অয় কি জানি জইম্যা আছে। ৩ দিন ধরি এডোভাস সিরাপ ডাঁ খাইরাম। সিরাপ খাইলেই এট্টু খারাপ ফিল অয়। আঁর্ লগে রুপিন১০ ইডাও রাইতত এক্কান করি খাই। অন কিন্তুক পুরা দিন গোলার তলত জইম্যাই থাহে। কি গইজ্জুম?
24167,"আঁর মার উমর ছত্তিশ বছর। হেতের ডায়াবেটিস আছে বারো বছর ধরি। কোমরর হাড্ডি ক্ষয়। হটাৎ কাল জ্বর আইস্যে আর খিঁচনি শুরু অইয়ে। আস্তে আস্তে হাত ঠান্ডা অইয়্যে যার। মেডিসিন ডাক্তার দেখানের পরে কইস্যে, আতর রগ নাকি চিকন অইয়্যে গেইয়ে। যেতার ফলে রক্ত চলের বাধা অইয়্যে। এইরকম অবস্থায় ঢাকা কুন ডাক্তার দেখাইলে বালো অইবো। এক্কান পরামর্শ চাই।"
15062,"আঁই গত দু'মাছর অত্তুন বেশি অইয়ে গলার বেমারত ভুগিয়েরি। আঁর ফরেশানি অইলদে গলার তলের ভাগত কিলা এক্কান বাঁধি রইয়ে, আর গলা কফে ভরি আহে, অল্প অল্প কাঁনচত আহে। কুনু কিছু খাইলেই আস্তে আস্তে তলের দিক্কি যায়, যেইলা হুকনা গলাত কুনু কিছু তলে হাইতে ন'চায় ঠিগ অইলা অন। আঁই ইবে কি গরিত ফারুম?"
25870,"আঁর বয়স ৪১, উচ্চতা ৫-৬"", ওজন ৭০। প্রায় ২/৩ বছর ধরি ফোঁয়ার গোড়ালিঅত ব্যথা অয়। দুই ফোঁয়াত-ই অয় তবে ডান ফোঁয়াত বেয়াক্কল। আঁটা-আঁটি বেশি গইলে ঘুমতুন উইট্ঠার ফরে আঁটাত খুব কষ্ট অয়। ১/২ মিনিট আঁইটলে আস্ত আস্ত কমি যার, কিন্ত সারা দিনই ব্যথা তইলে থাই যায়। আঁই তেমুন কুনু ওষধ খাই ন' এলাগী। মেহেরবানি গরি আঁরে সাহায্য গইররবেন, ধন্যবাদ।"
19893,"গতকাইল থাকি আঁই এক্কেরে কিচ্ছুউর ঘ্রাণ ন’ পাই। এতার আঁগে দুই দিন হুনু হুনু জ্বর লাগেরদে আর নাকদি ফানি ফইর্দে, কিত্তু শরীলত কুনো টেম্পারেচার ন' আছিল। গেইয়ুম ১৭ই এপ্রিল আঁর কোভিড পজিটিভ ধরা ফইজ্জিল। প্লিজ, এহন আঁই কি গইররম জানাইবেন নি?"
5025,"আঁই < NAME > । আঁর বওশ হতর। আঁর লম্বাই পাঁচ ফুট হাত ইঞ্চি। আঁর ওজন বায়ান্ন কেজি। আঁই ব-হুত কাবার খাই কিনতু কুনু উবাইত্ মোডা অইত ন-ফারিয়ার। আঁই ব-হুত ভিটামিন খাইয়ি কিনতু কুনু কামত্ ন-আইয়ে। এহন আঁফনারলার হরণাগত অইলাম, আঁফনারলার পরামর্স চাই আঁই কেন্-উবাইত্ মোডা অইত ফারিম।"
13232,আমার বয়স ৪০ বছর অয়। গত প্রায় এক বছর ধরি আমার গলার বাইয়োঁত পেরেগর লাহান কিবা এক্কান ফুডি রইয়ে বলিরে মনে অয়। বাইয়োঁত চাইতোই বা নামাজর ওয়াক্তে সালাম ফিরাইতোই বড়ো পেরেশানি অয়। কইন্নাখুন বসি থাইলেও পেরেশানি অয়। তো এইলাত কি গইরতে অইবো?
20099,আঁর্ আইজকা বিয়ান্যাত্তুন জ্বর একশ। দুফইরত পেরাসিটামোল টমেন টার্বো খাইছি। এইত ব্যাথা আঁরাব কমলেরে জ্বর কমেরনাই। আর এই ওয়াক্তত জ্বর একশ দুই। আঁর্ সর্দি কাঁশি গলাত ব্যাথা আঁছি নাই। ঘ্রাণ আর স্বাদ ও ঠিক আছে। আঁই গত নয় আট একুশ এ ভ্যাকসিন লওয়ার দুই দিন গাঅত ব্যাথা আসিল কিন্তু ইয়াত্তি ফিট আসিলাম। আঁরে ফিল্ডওয়ার্ক গইরতে ফর আর হন্যা বিরইশশার ফোঁটা মাওথাত ও পরে। আঁই এহন কি গইরম? আঁই এজ্ঞা ব্র্যাক কর্মী।
13163,"আঁইজ ফায় বিস দিন ধরি আঁর গলর তলার দিক্কে কফ। ডোক গিলির বকত বুজা যায়। গলা জ্যাম মনে ওইয়ে। কাাঁসি ইবা সইদ্দি নাই। মাঝে মাঝে গলা ঝাড়িলে আঁত্তুন আঁত্তুন কফ বাইর অয়। গরম ফানি দি গড়গড়া গরি, আদা ফানি খাওয়া, গরম ফানির ভাপ লইর আর এডোভাস সিরাপ হাইর শুরু থাইয়ি। কিনতু এহনও গলত কফ আছে। আর কি ওসদ হাইত ফারি, কি করন কি?"
24503,"আঁর গত এক মাইসত্তুন আঁর হাতর হতা আংগুরর জয়েন্টত বিথা গরের। ডক্তর দেহাইছিলাম, ডক্তরে এক্স-রে দিছিল কইয়ে ঠিগ আছে। রেস্ট দিছিল এক হাপ্তা, প্যারাসিটামল ৫ দিন খাইতরে দিছিল। অনতে কাম ন'অইয়ে। হাতর আংগুরর জয়েন্ট বিথা আঁইলেয়ু আছে আর পা'র আংগুরর জয়েন্টও এইহন বিথা গরের। মেরুদন্ডত বিথা গরের। হতা জয়েন্টও বিথা গরের। কি ওহুদ খাইওম? হমস্যার হমাধান কি?"
5268,আঁহঁর বউ’র ছামনোর দাঁতোর তলের জাগাত মানে মাঁড়িত হুরু হুরু তিন-চারডা বগা এট্টু গভীল ( যেইয়নুন নুনিত পুড়ি ফুস্কা গলি গেলে যেইয়নুন অয় ) ক্ষত আর তলের উঁডঅও ফুস্কার লাখান। দুই দিন ধরি। গাঁওনিয়া ডাক্তোরর কাছত দেখাই অইশ্যদ লেইছি ফ্লুক্লোক্সাসিন - ৫০০ আর প্যারাসিটামল। ইতা খাইওনের ফরেও হালতোর কুনো ভালা ন'অইলদে। আইনন্যা আঁই কি গইরগম? ছঁবি পাঠাইওনের ব্যবস্তা থাকিলে ছঁবি পাঠাইতাম।
18159,"আঁর বয়স এক্কুশ বছর, কিন্তু শরীলর ওজন মাত্তর ছিচল্লিশ কেজি। তিন-চাইর বছর ধরি ওজন বাড়ে ন, শরীল খালি দিন দিন শুকাইর। চেহারার হাল খারাপ অই যার, গায় বল শক্তি বোত কম। দৌড়াত ন পারি, হাঁপ ধরি ফালাই। শরীল বোত কমজোর অই গেইয়্যে। এহন কি গরিয়ম?"
23029,"আঁন মাইয়্যার বয়স ৬ মাস ১৮ দিন। ওজন ৭ কেজি। গত ৩ দিন ধরি জ্বর। রেনোভা আধা চামুচ গরি খাওয়ানের ফর এক দিন জ্বর আছিল ন। আঁগে বাড়তি খাবার খাইত, জ্বর ওইবার ফর বাড়তি খাবার খাইত চাইর ন। বউর দুধ খাইর। এহন কিয়ান গইত্তাম, পরামর্শ চাই।"
13053,"আঁর বয়স সাঁইত্রিশ বছর। ক'দিন ধরি আঁর পুরা গা কঁঅপেদে। চাইর পাঁচ বছর আগে একবার ডাক্তার দেহাআইছিলাম, ডাক্তার আঁরে পেরেনজিট খাইতো কইছিল, আঁই খাইছিলাম। ফুন এহন গা কঁঅম্পন শুরু গইজ্জে। আঁই আপনারাতির গঁওত জানাইছিলাম, আপনারা আঁরে কইছিলেন টেনশন গঁরি কি না। আর প্রেশার সুগার চেক গঁরি জানাইতো। টেনশন তো এক্কানা আছে। আর প্রেশার ১১০ / ৮০। কঁওনো কঁওনো প্রেশার বঁ-অত কঁমি ১০০'র তঁলত চলি আ'য়ে। আর সুগার ৫.৬। এহন আঁরে মেহেরবানি গঁরি জানাইবেন আঁই কিয়েতা ওষোধ খাইয়ুম যদি নামতঁঅঅ কই দিইন।"
16139,"আঁ-র মুখওন বহুত তেলওলা। শইরর রঙর তুঁলানাত মুখওন বেশি কালা দেহা যায়। কিয়িন্তু গোছলর সমইত মুখওনর রঙ বেশি ফর্সা দেহা যায়। এ'লেগা স্কিন ভালা রাহে আর ত্বকরে মসৃণ, সুঁন্দর আর ফর্সা গরে এনোঁ কুঁন নাইট ক্রিম বা কিচ্ছু ব্যেবহার গরিত চাইর। আঁ-র গা'র রঙ শ্যামলা।"
5320,আঁর্ এগোত বছর দ'শ মাইশ্শ্যা ফুয়াডা দিনোত জাগি থাইলে হরেক ৫/১০ মিনিট হর্ফোয়া হর্ফোয়া ফেশাব গরে। হুনু হুনু। হিয়েন্ন্য়া হিয়েন্ন্য়া বেশিও গরে। দুয়া দিন থাকি। এমনিতন তার ফেশাব ঠিক থাইক্ক্যা সময়ত দেখা গেইয়্যে একবার গরা শ্যাষ অইলদে অ্যাইন গরে আঁর ফোটা ফোটা অয়। ইডা কাইট্টা কাইট্টা অইতো। এহন কিডা চিকিচ্ছা ন’য়াতন ফরিবো? ডাক্তর দেখাইতো অইলে কুন বিভাগত দেখাইতো ফরিবো?
13463,আসসালামু আলাইকুম ঈদ মোবারক। বয়স আঁর ৫৫। মাসহানিক ধরি হাইপ্রেশারত ভুগির। বেটালক ২৫ নিরে আঁছি দুইবেয়ালা। উপরেরডা কমি ১২০ অইয়ে কেন নিচেরডা ৯৫ - ১০০ কমি ন যাইর। নিচেরডা কমাইতে ফরিয়াত এক্কান কম দামর দাওয়াই দিন। ইঁ বখতত ডাক্তারর লয় যাঅন সম্ভব ন। আরজ যেবাত্তে অউক দাওয়াইর নাম ম্যানেজ গরি কই দিয়েন। শুকরিয়া।
14788,"আসসালামু ওয়ালাইকুম স্যার , , , জন্মনিয়ন্ত্রণর উপায় পিল ( ফেমিকন ) ট্যাবলেট আঁর বউরে গত ৬ মাস ধরি কন্টিনিউ খাওয়াদ্দেরে , , , এইত কি ভবিষ্যতে ফুঁয়া কনসেপ্ট গরিত সমসসা অইবো নি , , , , , আর কন্টিনিউ পিল ( ফেমিকন ) খাওনোর লাগি কি স্বাস্থর কুনো সমসসা অইত পারে নি , , , , , , , , জন্মনিয়ন্ত্রণর লাগি কি ধরণর ট্যাবলেট খাওন দরকার স্যার ( ( ( ( খাছ করি আঁর বউয়ার স্বাস্থ দিন দিন খারাপ অই যাদ্দে পিল ( ফেমিকন ) কন্টিনিউ খাওনোর লাগি কি এমন অইর‍্যেদে , , ,"
5201,"আঁই গত ৪/৫ দিন ধরি শ্বাসর পালসর বাড়া সমস্যাত ভুগি, আর ইতার ফর বুকত চাপ আর বিয়থা অনুভব অর। যেইতা দিনর কিছু সময়র লাই অই থাহে, বাকি সময়খান নরমাল মানুষর লাহান শরীল টিক থাহে। ই ছাড়া অন্য কুনো সমস্যা নাই। সমাধান থাইকলে সাজেস্ট করন প্লিজ।"
1508,"বিয়ানে ঘুমত্তুন উইঠার আগে কোমরত বেতা অয়। গাড়িত কছুক্ষণ বইবার পর আঁডুত বেতা লাগে আঁর বইরতুন উইট্টি আডিতে পইলা ৩ / ৪ মিনিট কষ্ট লাগে। সিঁড়ি বাই ৩ তলা পর্যন্ত উইট্টিলে আঁডুত জোড় পাই ন, হয়রান লাগে। আগে ১ ঘণ্টা একাদারে আডা কুনো বেবার আসিল ন। আঁর ইদানিং ১ / ২ ঘণ্টা আডইলে ফাত জোড় পাই ন। টয়লেটত বই কাম শেষ অওয়ার পর উইট্টি খাড়া অইতে আঁডুত বেতা অয়। বিয়ানে টয়লেটত বইতে কোমরত বেতা অয়। এই সমস্যাতুনর সুরাহা আঁর চিকিৎসা কি জানাইলে উপকৃত অইয়াম।"
18138,"আঁর বুকর ডাইন সাইডত আস্তা আস্তা মাঝে মাঝে বিষায়, পইর নিজে নিজে ভালা ওই যায়গই। কাইল দুফরতুন বিষ শুরু অইল। বাবরি, আগের লা ফরত ভালা ওই যাইবো। বিষর পরিমাণ হাচমা বেশি, তাই দওয়া খাইয়ি, মগোর বিষ ভালা ন অইর। কাইল দুফরতুন আঁইও বিষায়র। ই অবস্থা আঁই কি দওয়া খাইতে ফারি?"
20539,"কেছদিন আ'গে, আঁর কোমর বিঁদার লাই এডে সোয়াল গরি আছিলাম আঁর আঁরে ইনডোমেট 25 হাইবার লাই সাজেশন দিছিল। কেনা আঁই ইতা হাইবার পরও আঁর কোমর বিঁদা আঁর আতে ডান তঁরি রগত টান হাইবাত্তি এহনও কমে ন। আঁধা আঁধা বিঁদা কোমরত্তুন এক্কানা তলত নঅমে আঁর আগর জাগাত আইয়ে। আঁধা আঁধা আঁর কাইমচে ভালাই অই যার কেনা এক্কানা চলাফেরা গইলে আঁর শুরু অয়। আঁই এহন কিয়া গরি ফারি? ?"
17817,"আঁ'র এলা-জিবা ফাত্থে গোশ বাঢ়ি রইয়ে। আগে এক ফাত্তে আছিল, দুই দিন ধরি আর এক ফাত্তেও ছোড অই বাঢ়ি রইয়ে। ইতা কি কুনো খারাপ বেয়ামার লক্ষণ নি? দয়া গরি জানাইয়ুন। কাইল্লে ওরে লই ডাক্তরর আঁতে যাম, কিনতু হি বহুত চিন্তা গরের, এইল্লাই ইয়ানত পরামর্শর লাই দিলুম।"
13701,"আঁর বয়স সাতাশ বছর। উচ্চতা পাঁছ ফুট এক ইঞ্চি। ওজন ঊনশট্টি কেজি। আঁর দুই বচ্ছর ছয় মাসের পোয়া আছে। পোয়াডা সিজার গরি অইয়ে। আঁর ওকন কোমরত সমস্যা। বউরদিন বৈয়ি থাইত্তাফারি নঅ, অরউ বউরদিন তেয়াই থাইত্তাফারি নঅ, বউরদিন হাডিত বা দৌঁড়াইত ফারি নঅ। সিজার কালাত কোমরর যে জাগাত এনেসথেসিয়া ইনজেকশন দিছিল, ঐ জাগাত তুলনামূলক বউর ব্যথা লাগেদ্দে। আঁই পেশাত গেরস্থানি। কোমরর ব্যথা কমাইবার উপায় কি? স্যার জানাইবেন প্লিজ।"
12570,এদ্দা দুই দিন ধরি আঁর হানের মইধ্যে বেদনা। হান বন্ধ ওই রইয়্যে। গিলিবোলত হানের মইধ্যে এট্টু আঁওয়াজ অইয়ের। অক্করে অক্করে হনতেক সমইর লাই বেদনাডা বাড়ের। বেশিঅইলে ৫ সেকেন্ডর লাই বেদনাডা বাড়ের। এঁর পরে আবার বেদনাডা কমি যার। কিত্তে বেদনা কমি গেলেও হান ন'খুলের। ইতার লাই আঁর কি গইরতাম? ইতা অইলে আঁই কি দাওয়াই খাইতাম ফারি?
25429,"আঁর্ গোপনাঙ্গের উল্ডা ফাসে এক্কানা সামান্য জাগাত (হাফ ইঞ্চি) এক্কানা ফুইল্ল্যে গেইয়ে। কুনুরকম বেথা ন ফায়, ফুইল্ল্যে যাওয়াডা শক্তও ন, অঙ্গর বাকি অনশর মতনই নরম। ফুলাডা প্রায় এক সপ্তাহ ধরি দেখা যায়। ফুলাডা গোলাপী রঙ্গের। সিত্থুয়েন্তুয়েন সাধারণ আচে কিন্থুই অই ফুলাডা কুনু খতির কি না অইডা বুজি ন ফারির।"
6309,"ডায়াবেটিস বেয়ামীরে কি খেঁজুর খাইতে ফারিবো? ইন্টারনেটত বড্ডা আঁতা আর্টিকেল ফইর্যুম, কাইল্লে আঁতা আর্টিকেলত দেখ্যি কইয়ুন অইয়ে খেঁজুর মিঠা এত্তাই খাইয়াত যাইতো ন' আঁত্তার কাইল্লে আঁতা আর্টিকেল ফইর্যুম যেইকানত কইয়ুন অইয়ে খেঁজুরত হাই ফাইবার আছে এত্তাই খাইয়াত যাইতো ফারে। প্লিজ ঠিঁক্যাটা জানাইবা।"
2365,"ছার আঁই বিদেশত থাহি, আঁর হজম শক্তি বড্ড কম। আঁর পেটের সমস্যাত আঁই বড্ড কষ্টত আছি। যদি আঁর পায়খানা অয়, তেঁইলে আঁর পেটত লাগি যায়। এমনে লাগে আঁর শরীলডারে দুর্বল গরি ফেলায়, কিচ্ছু ভাল্লাগে না। এইর জইন্যে আঁই কি গরির পারি? কিচ্ছু পরামর্শ দেন না'য় কুঁন ওষুদর নাম কইন।"
25994,"বইশ ৩৬ বচর। পেঁডে গেঁশ-অর সমইশ্যা অনোভব গরি ইসোটিড-২০ হাই, সেভেন আপ হাই। তারপর তুন পাতলা হাইখান অর, পেঁডে ফেঁপি আছে, পেঁডের বিঁতর সইব্দ গরর, ডাকাহাকি গরর। হাইয়্যা হজম অর ন, বমি বমি ভাব লাগের। টয়লেটে জাইলেয়্যা তরল হাইখান অর, পেঁডের বিঁতর ভুটুর ভুটুর সইব্দ অর। কি কি ওষুদ হাইত পারি, পররমশ চাই।"
26027,"বহুত দিন ধরি আঁর বুকের বাঁঅঁ ফাস আর বাঁঅঁ আঁতত বেশি ব্যথা। ফারাফারি রাইতত ঘুমর মইধ্যে বাঁঅঁ আঁত অবশ অই যায়, বাঁঅঁ আঁতত কাম গরতে কষ্ট অয়। সারা দিন বহুত কান্তি লাগে। ২ দিন ধরি এই শিতর মইধ্যে ফেইট্তা অঠাৎ মুছড় দি ব্যথা গরে ফুরা শরীর ঘাম দেয়, মাতাতা ঘুরাইতে থাকে আর বমি বমি লাগে, আঁর এট্টু ফরত ঠিক অই যায়। খালি সারা দিন শুই থাইকতে মন চায়, চলাফেরা গরলেই ব্যথাগুন বাড়ে। কিয়ারে এমন অর? কি গইরম?"
18213,"দিন দিন ওজন বাড়েত আছে। যার কারণে ফোরে কুনো কিচ্ছু হাই ন, দুপুরত আর রাইতত এক প্লেট কইর ভাত হাই। আর খাটনিও গরি মোটামুটি কিত্তু তার ফলেও কুনো ভালা ফল আইয়ের ন। তো জনাব, কি গরিত ফারি ওজন কমাবার লাগি, দয়া গরি কইলে ব-অওত উপকৃত হইয়ম।"
17058,আঁর পুয়ার বয়স ১৪ বছর। হি দশম শ্রেণীত পড়ে। হিতার দুই উরুর মাজে প্রচুর চুলকায় এবং গোল গোল লাল দাগ (দাউদ) পড়িছে। যেডারে চট্টগ্রামর ভাষাত দাউদ কিয়র। এইছাড়া হিঁতার ঠোঁটর ভিতরর অংশর ঠিক মাঝখান বরাবর সাদা তকতকা ঘা অইয়ে। জাল জাতীয় তরিতরকারি খাইত ন ফারে। মেহেরবানি গরি এই সমস্যা অইতে বাঁচনর উপায় প্রেসক্রাইব গরিবুন।
8121,আরার বাইনের দুওওন আথের বওওলর তলে হুরো হুরো গুটলির লাঁ হয়। আইতকান এক বওছরর লাঁ এ আঁথাদুতঅ উর। এডা অওআর এক হাপ্তা বাদেই ফুনু নিজরতে নিজে চলি যার। হালকা বেওতা থাইতঅ। মগর এলা তার বাম আথের বওওলর তলে গডা বেঅশ বড্ডা অইয়ে আর আছরফাছরত হুরো হুরো কওয়েকখান আছে। আর বেওতাও হুনিরে অজগর উর। তেনলাই মউজ্জাত ডাক্তারর দুওরিওরে পরামর্শ চাইরাম এলা আরার গুরির কিল্লাই আর কিল্লাই বা এ আঁথাদুতঅ উর ও এ আঁথাদুতঅ আছলতঅ কি। পেশেন্টর বওছ ১৬ বওছর আর মাইয়াপোআ। ধন্যবাদ ওঅল ডাক্তারওআনের ফুনু।
14055,"স্যার সালাম লইন, আঁর দইর রার চিপাত চুলকাই অইয়েদে। আঁই লুকান আর ২০০এম জি খাইছি সাত দিন চাইর দিন বাদ বাদ। এহন আরো বেশি চুলকায়, কুনো ডাক্টার দেহাই নারি, আঁর নিজর বুদ্ধিদি আঁই লুকান আর ২০০এমজি খাইছি। স্যার, আঁই চুল্কাইতে চুল্কাইতে দিশেহারা। আঁই লুকান আর কতো এম জি খাইয়ুম? বিস্তারিত জানাইলে আফনার ফোদি কৃতজ্ঞ থাইকবে।"
7874,আঁঁর আব্বা গেইয়্যেক বছর ধরি লিভার সিরোসিস আর খাদ্যনালী ক্যান্সারত ভুগির। এহন তাঁর পেটত পানি জমি গেইয়ে। শাঁস লইতঁ বউত কষ্ট অর। এহন কুনো ট্যাবলেটর মাধ্যমে কি এই পানি বাইর গরন যাইব? পেট এতদূর ফুইল্লে যে আর ফোঁয়ার জাগা নাই।
7647,"গইত এক বছর ধরি বুক্কুর মাজাবরি চাপা বিঁদা অনভব গরি শ্বাস প্রশ্বাস লইবার বইত। এরবাদে জহন মসলা জাতিয় তরকারি খাই তহন আঁচি পাই তিন-চার বার। আঁই মুল্লবান পরমাশ চাই, কিলা এই বিঁদা তেঁন মুক্তি পাইতাম পারি। আঁই ইত্তিপূরে - ইসিজি, ব্লাড, ডায়াবেটিস, পেস্সাব টেষ্ট গরাইয়ি, সব নরমাল আছে।"
22126,"আঁর বউ'র বয়স ৪২ বচর। এইল্লেহারি পোয়া-পুয়া না অইতারে নিজের হিসাবে সহবাস করনের নিরাপুদ সময় কুনান? (বি:দ্র:- আঁর বউ পোয়া-পুয়া বন্ধ করনের লাই কুনো জন্মনিয়ন্ত্রণ পিল বা, দাওয়াই খায় ন' আর আঁইও কন্ডম বা, কুনো কায়দা বাবহার ন'গরি।)"
16209,"আঁর বাইত্থার বওস ৫.৫ বছর। দুই দিন ধরি জ্বর, সর্দি। আবার তিন দিন ধরি পায়খানা ন'অরে। ফেড বেথাও আছে। পায়খানার সমস্যাডা আগে থাকিই আছে। নাপা আর টোফেন খিয়ারাই। অহন জ্বর কম অইলেও সর্দি, ফেড বেথা আর পায়খানা (ন'অইত) মইল্লা সমস্যা।"
12824,"স্যার আঁর ঘাড় ফরি পুরা মেরুদন্ড ব্যাথা গরের, কোমরর দু'পাশর জয়েন্ট ব্যাথা গরের। তারফরে কতোক্ষণ ঠিয়াই থাইলে তারফরে হুতি গেলে প্রায় আধা ঘন্টা'র লাহান ব্যাথা দি চাপ দি ধরি রাহে, সোজ্জা অইতে ন'ফারি। তারফরে শ্বাস লইতে কষ্ট অয় কিত্তু আঁর কোন শ্বাস কষ্টর রোগ নাই। আঁর এইরহম ব্যাথা বিশ দিন ধরি গরের। আঁর বয়স পঁইত্রিশ আর ওজন ছাপ্পান্ন কেজি।"
14762,"আঁর বয়স ২৭ বছর। আঁর বিয়া অইয়ে তিন বছর অইল, আঁরা গত সাত মাস ধরি বেবি লরার লাই চেষ্টা গরিরাম কিন্তু বেবি কনসিভ অইয়ার ন। গত মাসত আঁর পিরিয়ড ৪৭ দিন বন্ধ আছিল এরপরে আবার শুরু অয় পিরিয়ডর বকত বিয়াথা থায়ে। এই অবস্থাত বেবি লইত অইলে কুনু পূর্ব প্রস্তুতির দরকার আছে নি দয়া গরি একটূ জানাইলে উপকার অইব।"
23793,"বিয়া অইয়ে দেড় বছর। গত তিন চাইর মাস ধরি শউর বাড়িত আছি। রাইতত ঘুম আইতো নঁ চায়। আগে রাইত দঁশটা তিশ অঁর বিতরত ঘুমাই ফেইল্লাম, আজান ফোঁয়া সাতটা বঁজ্জে উইডি যাইতাম। বঁদ্দা আঁইলে হেইডা তো পারিই নঁ, বরং আজান ফোঁয়াও যে বঁহত ঘুমাই, এইরঅম ও নঁ। সারাদিন কষ্ট গঁরি কান্ত অঁই, চঁখ বঁন্ধ অঁই আইয়্যে বঁদ্দা মাঁতা মন অঁয় ঘুমাইতো নঁ চায়। আঁর ঘুম মন অঁয় বঁহত পাতলা অঁই গিয়ই। বঁদ্দা আঁই যা লাগে হেইত্তুলা ঘুমাইতো নঁ পারিলি আঁর শঁইল দুর্বল লাগের। ইতা আঁত কই অঁইতো আছে আর ইত্তুন কিরে বাইচ্চুন্দা পাইউম?"
26321,"আমার মার বয়স ষাইট বসর।
হ্যান ডায়াবেটিক রুগী।
চোকর নালীত সমস্যা অইবার কারণে এক্কান প্রাইভেট ক্লিনিকত কালি বিয়ালত তার চকুত অপারেশন গইরা অইয়ে, এই সময় তার ডায়াবেটিস লেভেল আছিল বারো মিমি।
কিন্তূ অপারেশন অইয়ার ফরের চব্বিশ ঘন্টাই তার রক্তচাপ ১৬০ - ১৭০ / ১০০ থাইকতেছে।
কি গইরবার?
আশা গরি বড্ডা তাড়াতাড়ি পরামর্শ দিয়া উপকার গইজ্জিবেন।"
11532,"স্যার আঁর মাতাত গুইর‍্যে, মাথা ভারী লাগে, শরীল ঝিমঝিম গরের, গলা শুকাই যাঁর। আর সব অক্ত মনে অয় বুকের ওপরে কিয়্যা উইড্যে আছে। ডেক ন আইয়ে, ডেক আইলে এক্কানা ভালা লাগে। শরীল ব-অৎ দুর্বল লাগে। প্রেসার ডায়াবেটিস ঠিক আছে। কাইল রাইততুন পাতলা পায়খানাত যাইয়্যি, ভিতরত অস্থির লাগে। ক্যান এইরকুম অইয়ের? কি কইত্তে পারি এই সমস্যার লাই?"
21158,"আঁর বয়স ছাব্বিশ, ওজন একশট্টি। মনের চাপ লইত ন ফারি ডরে অথবা ফিকিরত। বুক দব দব গরের, অমঙ্গলর ডর লাগে, ভবিষ্যৎ লই এক্কান অশান্তিবোধ, আইবার বালা বিপদত ডর লাগে। রাগ প্রবণতা আর অস্থিরতা। কুনো কামত একমনে চিন্তাত ন ফারি। ঘাইম্মা বুক ধড়ফর গরের। এই সমসসা গুইন ফেইস গরিত্তাই। আঁই কি গরি ফারি?"
21834,"আঁরার আরং অফিসের একজোন্ন কলিগ হাইল্লা তাঁর এক রিলেটিভরে এক ব্যাগ ব্লাড দিছে। রক্তর গ্রুপ ও পজিটিভ। হিঁয়ে তাঁর জিন্দেগীত পইলা বার ব্লাড দিছে। তাঁর ৩৩ বছর। বিয়া গরছে। আইজ ফোয়া তাঁর আতোঁর যে জাগা থাইক্কা ব্লাড লইছে হেনে ৩ ইঞ্চি জাগা লইয়া কালা অই গেইয়ে। অল্প বেতা আছে। জানির চাইরাম, কালা অই যার কারণ কি? এন্ডে কি গইরতাম? ছবি লাগায় দিলে বালা অইতো।"
17983,"আঁর গেইলা মাইশ্শ 9 তারিক্কি মাসিক অয়। এমনে ছয় সাত দিন আগেদি মাসিক অই যারগা। আঁই সাইর মাসিক অই যারগা, কিলায়েন আঁর পেশাবত ইনফেকশন অনের কারণে এন্টিবায়োটিক দাওয়াই খাতি অইয়েদে। এত্তেহানে গোরব অইলে পোঁয়ার ত সমস্যা অইফারিবো। মেহেরবানি গরি আঁরে এক্কান বুদ্ধি দিয়েন। আল্লাহ আঁফনার ভাল গইরগই।"
24074,"মোর আইল্লে রাইত তোঁন পাৎলা পায়খানা আর বমি বমি লাগের। আঁই আইজ হাছা ফার্মেসি তোঁন এই ওওষদ ক্যান খাইছি সেকলো২০ ইমিসটেট৮। এহন পায়খানা কমের, বমি বমি কমের, কিনতো এহন মোর শরীল দূর্বলতা আর ঝিম ঝিম লাগের। কতা কইবার শক্তি নাই। এহন আঁই কি গরিয়ুম? স্যালাইন আর গলকুজ খাইচি।"
21197,"আইজত্তুন ২ হফতা আগে আঁর জর আর হাইশ আছিল। দোহানত্তুন অষুধ লই হাইবার ফর জর চলি গেইয়্যে, হাইশ বাড়িয়্যে আর হাইশার সমত বুক্কুত-গলাত বেদা গরের। এইয়ার ফর দোহানত্তুন টেলফেক্স১২০ রাতি ১টা করি (৫ দিন) টড্রন ১০ ১টা করি (৫ দিন) থাইভি ১০০মিলি দিনো ২ চামুচ করি ৩ বার শেষ গরি অলকফ ১০০মিলি দিনো ২ চামুচ করি ৩ বার হাইয়ি, হাইশ এহনও আছে। এহন হাইশার সমত নাভির তলে বেদা গরের। এহন আঁই কি গইরম?"
15576,"আসসালামু আলাইকুম। ইদানিং খুব বেশি বেজারত ভুগির। ইঁয়ারে হয়তো ডিপ্রেশন হওয়া যাইব ন পুরাপুরি। তইলে, কিচ্ছু বালা ন লাগে, কামত মন ন বহে, মেজাজ হিডহিডে থাকে। এমনে সময়ত হাসি-খুশি স্বভাবের ওইলেও আঁই মাঝেমধ্যে ওভার রিএক্ট গরি ফাইলাই। আরো কিচ্ছু তত্যঃ আঁর ব্রেকাপ অইয়ে ৬ - ৭ মাস আগে। অনোত্তুন পুরাপুরি রিকভার গরি উডিতে ন ফারি। আবার, আঁই ইউনিভার্সিটি বদলাইতে চাইরাম হিন্তু ফরিবার মানি লইতে চাইয়ের ন। এই অবস্তাত কি গরা যার?"
18688,"আঁর বাড়িত মা - ভাই - আর আঁই কোভিড পজেটিভ আছিলাম। মা বড্ড বেয়াক্কল লাঙ্ক ইনফেকশন লইয়া হস্পিতালত আসিল। এহন মা - বাপ - ভাই সবিয়েন করনা নেগেটিভ অইয়ে। পইলা টেস্ট পজেটিভ আইবার ফরত্তুন আজি ১৬ দিন চলির। ২য় বার টেস্ট কদ্দিন ফর গরলে বালা অয়? আর আঁর উইকনেস কাটে নাই এহনতক, আর বড্ড হাঁটু, পায়ত, মাসেলত ব্যাতা। কি গরিত ফারি?"
6616,"স্যার, আঁই গাঁওত থাই। টয়লেট গইরবার সমত অজান্তে কিয়ো মশা আঁরে লিঙ্গত কামড়ায়, আঁর কিচ্ছুক্ষণর বিতর হিয়ান ফুলি উডে। হিয়ানে ১৫ দিনর বাদে খেয়াল গরি এহন হেডে ঘা অইয়েদে। ইকোনেট প্লাস ব্যবহার গইরতাসি কিন্তু কুনো ফলাফল পাইনি। স্যার, খুব চিন্তাত আঁছি।"
13978,"আঁ’র আব্বার হার্টত সামান্য সমস্যা আছে। এপোলো থাইক্যা এনজিওগ্রাম গরাইসিল, হাইন্যা কুনো প্রবলেম পায়ন। ম্যাগার কঁই দিন বঁরত আবার চেকআপ গরাইত গই তান গলস্টোন ধঁরা পড়ছে। এরফর আব্বা রাজশাহী'ত ঘঁরত ছলি আইয়ে আর হাইন্যা ল্যাপারোস্কপির সার্জন ডাক্তার হান্নান স্যাররে দেহায়ে। হেত ক'য় দুই মাস অপেক্ষা গরিত, আর হেত দুইডা ঔষঁত দে, আব্বায় হেই ঔষঁত হায়ে। এরফর দুই মাস বঁরত অপারেশন গরাইবুর কঁতা ক'য়। দুই মাস অপেক্ষা গরিত গরিত করোনা ছলি আইয়্যে। তান ফঁডঁত বেছি গম ব্যাথা নঅয়, অল্প। এহন আর কঁই মাস অপেক্ষা গইলে কি তান ইনফেকশনর কুনো ভয় আছৈ নি?"
25430,"আঁর মাইয়ার বয়স চোঁদ্দ বছর। হঠাত্ করি দুই দিন ধরি রাইতের বেলা জ্বর আইয়ে। খানাত বউত অরুচি। রাইতত ঠিকমতন ঘুম ন’অয়, রাইত দুইটা তিনটার দিক্কা ঘুমায়। মোবাইলর প্রতি বউত এডিক্টেড। মোবাইল ন'পাইলে হরসময় মন মরা অই বসি থায়ে।"
19676,"আঁর বইনোর বঅস সাঁইত্রিশ বঅস। নঅকঅত পলিপাস আঁছে। এইয়ুন ডাইন নঅকঅত তিব্র বেয়াঅথা থাহে। নঅকঅত বেয়াঅথা অইতে অইতে ডাইন নঅক, চউখ আঁর গঅলাত বেয়াঅথা, এক্বার এপ্রিল ২০২১, ফের জুন২১ এ ডাইন নঅকতুন তাজঅ লঅইত আহে। তহন নঅকঅত টান দিলে কফঅর লগে লঅইত আহে। এইয়ুন নঅকঅত, গঅলাত বেয়াঅথা। কউরনঅর এই বঅখতত একখান উপজিলাত আঁছি, এইল্লেগ্যা চিকিচ্চা পঅত্তর পাইলে আঁর উপকার অইব।"
21849,"আঁইয়ার ফোঁয়ার হঁকল আংগুল ফুলি উডি ছুলকাই। হঁকইল বার শিতত ই বালা মুছ অয়। আংগুলর মাজে ফানি জইম্যা থাহে মনে অয়, এট্টু পুড়ি যাওয়া ফোস্করা লাহান। আবার শিত কঁইলে ভালা অই যাই। বহুত ছুলকাই, গরম ছেক দিলে এট্টু ভালা অনুভব গরি। ইয়ানর প্রতিকার কি? ওষুধ আর ফরামশ দিয়্যন।"
6716,"আঁরার বউঅর ফইরথম ফুত মরার সিজিরেদি অইছিল। বাদে হিয়ে গালা গাল তিনখান ইঞ্জেকশন লইছিল ফুত নো অইবার লাই। যেইতার ওকতো শ্যাষ অইল গত ডিসেম্বর মাসতাত। এইতার বাদে আর ইঞ্জেকশন ন লইয়ে। আঁরার ফুত লইবার ফইরকল্পনা আছিল, কিত্তু আঁরার বউঅর শরীল এহনও বন্ধ ন অইয়ের। ফইরথম দুই মাসত মাসিক ক্লিয়ার ন অইল, কিত্তু এইতার বাদে মাসিক ক্লিয়ার অইয়ের। সমইশ্যাডা কি হিডা জাইনবার চাইতাম।"
4799,"গলুর বিতর খুশ খুশ গরের আঁর শুকনা কাশি অর আঁর আংকা চুলকায়। ইয়ান কি করোনার লকশন? আঁ'র জ্বর ন'অইয়ে আঁর ডাস্ট এলার্জির সমস্যা আছে, এইল্লাই আংকা সর্দি আছে, শইলত কুনো ব্যাথা নাই। যে'আউক, গলুর বিতর এইরুম অওন কি করোনার লকশন?"
23675,"আসসালামু আলাইকুম। আঁর হুরু বইন বওশ সাড়ে ৫ বওশ। তাইনুর মাজে মাজে ঠাণ্ডা ফড়ে, ওশুদ খুয়াইলে ইতা টিক অই যার। কিন্তু ক’য়দিন রাইত বেয়ালা গুমরুনর সময় তাইনুর কাত্তু শুরু অয় আর এ্যন কাত্তু যেই বমি গরি ফেলায়। রাইত বেয়ালা গুমাইতে যাইলেই তাইনুর এ্যন অয়। বমি গরি গরি এক্কালা লওও বাইর অয়। নেবুলাইজ গইলে কিস্সু বালো অয়। এহন কি গইরবার? এই বমি গরা কি বয়ংকর কিস্সু বুজায় নি?"
1471,"আসসালামু আলাইকুম স্যার। আঁর বয়স ২৫ বছর। আঁর সমস্যা অইলদে আঁর মেজাজ কঁম কঁম বেউদ্দি অই যার। কুনু কিছু আঁর মতে ন'গেইলে, আঁই বেয়াক্কল হাইপার অই যাই। বেয়াক্কিন ঠান্ডা মাতাত চিন্তা গরিত ন'ফারুম। সব সময় মেজাজ ঠান্ডা রাইক্কনত আঁর কি গইরতঅইন?"
6811,ডাইন আথর জয়েন্টত আর পিঠর ডাইন সাইডর অংশত রাইতত শিরশিরাই প্রচন্ড বেদন করে আর হাত নড়াই ন যায় এইল্লা অবস্থা অয়। আর বেদনাত রাইতত জ্বর আহে। সারাদিন আলহামদুলিল্লাহ আথর জয়েন্ট ওল্লা পিঠর ডাইন সাইডর অংশত এক্কুনও বেদন ন করে। সারাদিন লক্কর-লত্তা দুইয়ার লগে ঘরর আরোক কাম শ্যাষ গরি যখন রাইতত ঘুমাইতে যাই তখন প্রচন্ড শিরশিরাইয়া বেদন শুরু অয় আর শরীলত জ্বর আহে। আঁর অহনর বয়স ৩৫ বছর। এইল্লা অবস্থা প্রায় ১ সপ্তা ধরি। এইল্লা অবস্থাত আঁর কি গইরতাম অরে?
17039,আঁই'র বয়স ঊনতিরিশ। আঁই বহুত দিন ধরি চামরার বেমারে ভুগির। আঁর ফুরা শরীলত শাইলর লাহান বাইর অয়। আর এইগুনতুন শাইল বাইর কইল্লে মরা অক্কোও বাইর অয়। বহুত বেতা গরের। চুরখায়ও। বহুত ওষুদ খাইয়ুম। ক্রীম দিয়ুম। কিন্তু বালা অইর ন। এইর সমাধান কঅন . . . . .
25172,"আঁই ফোঁয়ার বয়স এক বছর পাঁচ দিন। শরীলত হুরু হুরু ফোঁয়াই অইয়ে। ফোঁয়াইর মইধ্যে ফাই ফাই আছে। কিচ্ছু আঁই চুলকায়। শুক্কাই গেলে শরীলত দাগ ফড়ি যায়। কিচ্ছু আঁই ঠাণ্ডাও লাগি আছে। দাগ আর ফোঁয়াইর জইন্যে কিয়া ঔষুদ বেবার গরির ফারি, পরামর্শ চাই। আর গল্লাই মনে অইয়েরে কফ আছে, ইতার জইন্যে কিয়া গরিত ফারন যাইবো?"
5853,কাইলত্তুন আঁর হার্ট বিট বেইশ লাগের। বুক ধড়ফড়াইয়ের। বুকে ঘাড়ত ব্যাথা গরের। ব্যাথা বুকে শুরু অইয়ে ঘাড়ত থাই যায়। নিশাস বন্ধ অইবার অবস্থা অর। বুকের ভিত্তর খারাপ লাগের। প্রেসার বেইশ আছিল ৯০ / ১৩৫। আইজ সকালে একখান এ্যামডোক্যাল প্লাস ৫০ খাইছি। প্রেসার এহন ৮০ / ১০০। এহন কি গরিয়ুম?
8126,"আসসালামু আলাইকুম স্যার, আঁর প্রত্যেক জিনিস লই নেগেটিভ এক্কা চিন্তা আঁহে, কমত্ই হওরান আঁহে, আঁর বেয়াক্কল কামত্ই লেইজি লেইজি গইর। আঁর পেশা আঁই কাম গরি, মগার কিঁয়াক্কা গরি? কুনু ভবিষ্যৎ পরিকল্পনা গইর্ত ন'পারি। কিঁয়েন জানি চিন্তা গরি, হন সময় এইডা, হন সময় হেইডা, মগার চিন্তার হেসে কুনুডাত্ই সফল ন'অই। এই মুহূর্তত্ আঁই কি গইর্ত ফারি? প্লিজ।"
7360,"আঁর্ বাপ, বয়স একাত্তর। গইল্লা তিন বছর ধরি বছরের এই সময়ত তাঁর খুব বেশি কাঁশি অয়। ডাক্তার দেখাইয়্যে আর ঔষুধ খাইয়্যে কমি যায়। এই বছর আবার শুরু অইয়ে। তাঁর শুধু কাঁশি। হাল্কা কফ উডে। প্রায় ২ - ৩ ঘণ্টা ভালা থাকে, তারপঁর আবার শুরু অয়। টানা ১ - ২ মিনিটোর মতন। তিনি ধুমপান, পান এইলা কিচ্ছু খায় ন। এই সময়ত তাঁরে কুন ঔষুধ খাওয়াইয়্যন যাইবো?"
4124,"আঁর রঁর চিপাত সুয়ায়। ব'ত দিন ধরি ইঁ সমস্যাত ভুগিরি আচি। আঁই ইঁ সমস্যার লাগি ফার্মেসি ফোত্তুন ব'ত কিসিমের ক্রিম ব্যবহার গইজ্জি, কিয়েনে এডে হোনু ফাইদা ন আইস্যে। যেত্তে দিন ক্রিম ইউজ গইজ্জি, সেত্তে দিন ফ্রেশ থাকে, ফরে আঁর সুয়ায় কালা অই যার। যেন প্রাণজিরাল এসি ক্রিম। ইঁ কিসিমর ক্রিম ইউজ গইজ্জি। অহন কেনে গরি ইঁ সমস্যা স্থায়ী গরি সমাধান গরিত ফারি?"
6661,"আঁর্ গল্লা হরদম বতঅ লাগের। আর রাতিঅ ঘুমাইবার অক্ত, যহন বেআনত আর দাইল্লা রাতি উইট্টি তহঅন গল্লাততুন আস্তা কফ বাইর অর আর বতঅ লাগের। আর গল্লার আওয়াজ ভালা ন রয়। এই হালে আঁই কি গরি ফারিয়ে? সমস্যাডা প্রায় এক বছর ধরি।"
15003,"আসসালামু আলাইকুম স্যার। আঁর বঅশ ২৪। কইদিন ধরি আঁর পায়ত মঅনে হাঁডুর তলত সইর শুরু অইয়ে আর হিয়্যান হিয়্যান পইরা শরিতো সইরঅই। এই সইর আগে ন আছিল। ৩-৪ মাস আগে আঁই স্যাবলন ফানি দি গসল গরি। তার ফর থাকি আঁর এই সইর শুরু অয়। স্যার, এইডার লাই আঁর কি গরিত্তুন ফরিব একটু জাঁনাইবেন।"
16803,আঁ'র ফুয়ার বঅস হতোরো মাছ। হেয়ার কয়দিন আগে আমশ অইয়ে এল। এহন হে বেয়া। হে কির্মির ওষধ খাইয়ে এল মার্চ মাছত। হন্ডে এহন হে দাঁত কটমট গরে আর হেয়ার সবঅক্ত পেট ফুলি রয়। এহন কি হেয়ারে কির্মির ওষধ খাওয়াইন যার? আর যদি যার তঅইলে কি ওষধ খাওয়াইউম? প্লিজ কইবেন।
14117,"আঁর মার তিন মাস ধরি চঁউর অসুখ। চঁউ চুলকাইয়্যে, মনে অয় যেন চঁউর আছত কিচ্ছু পড়ি রইয়ে। কুনু ফানি ন, লাল ন। সিপ্রসিন ড্রপ ব্যবহার গরিয়্যে, কিয়্যাঁ কুনু উন্নতি নাই। দুই দিন ধরি চঁউর উগ্গরে আঁর নিচে ফুলি রইয়ে। মেহেরবানি গরি জানাইবেন ইতার লাই কি গরিত ফারি।"
25513,"বঅস - চৌত্রিশ বঅসর। ওজোন - আশি কেজি। হাড়ার হতি (হাইচ্চি, সর্দি, হাশি, ঠাণ্ডা, গলর বেথা আর এলার্জি লই নানান সমস্যা) বাজাইতে নভেম্বর থাকি ফেব্রুয়ারী মাসত নিয়মিত মন্টিলুকাস্ট-দশ খাইত ফারিয়াম নি? হাড়া আইলেই ইতারা অসুখগিন আঁর অয়। জওয়াবর / পরামশ'র পথ চাই রইলাম।"
18861,"কিছোওন বওই থাইকলে ফাতত মনে অয় যেনো ফানি জইম্যে (আছোলত নয়), ক্যানও যেনো আনইজি লাগের। ইতা বহুত দিন ধরি অইয়ের। একটু আঁটা-চঁলা গইরলে ঠিগ অই যায়। মগার কিছোওন ফরত আ'গুন এমুন অয়। আঁই উঁচা অওন ইছাবত ওজন ঠিগ আছে। কইরতারে কি? ধন্যবাদ।"
13901,"আসসালামু আলাইকুম, আঁর শরীলর গত এক দেড় বছর ধরি হাতর মাংসর বিতর ছোটঁ এক্কান গোল্লা জেন ছোটঁ মাটবলর লাহান। আঁই মিটফোর্ড সরকারি মেডিকেলর ডক্টর দেহাইচি, তঁরা দেহি কইল্য ইতা কুনো সমস্যা ন, এগা এগা ঠিক অই যারিবো। তার এক বছর বাদে আঁর এক্কান এক্সিডেন্ট অইয়ে। আঁর ওয়াশরুমর প্যানর বিতর পা পইচ্ছলি যাই আঁর ফায়র রগ কাডি যায়। অহন আঁই আলহামদুলিল্লাহ ভাল আছি, আঁর ফা আগের লাহান স্বাভাবিক। আঁরে যখন ডক্টরঁরা অপারেশন গরিত্তোঁ লই যায়, তখন তঁরা দেহি কইয়্য ইতা তঅ টিউমার, অপারেশন গরিত্তোঁ অইবো। ফায়র বড় অপারেশানর কারণে, পরে তুঁইয়েঁ ডক্টর দেহাইওন। প্লিজ হেল্প।"
16788,আঁর শউরীর কোমরর হাড্ডিত বেয়াক্কল বেতা। হাড্ডি ক্ষয় অইয়ের সমস্যা। ডাক্তার দেখাই রইয়্যিল। কিসু দিন ভালা আছিল। এহন আবার সমস্যা অইয়ের। ডাক্তার আইবো এক হপ্তা পর। কিয়নো বিয়ানততুন বড্ড সমস্যা লাগির। তাইর বয়স ৫৭। শইলর ওজন ৪২ কেজি। হুনুন্দা দূর্বল বুজে। মায়া গরি কইন কি গইত্তাম?
15673,"আঁ'র এগা ভাইর মলদারর চারিওগ্যাই বড্ডা চুল্কায়। আইল্যাত ফুলি রাঙ্গা রাঙ্গা অই গেছে। আঁত চুল্কানি। ফানির লাহান কিসু লাইগলে ফোয়াড়ে। চারিওগ্যাই বাদেও উপাত্তে কিস্কম জানি ঘারর লাহান। অহন, কি দোয়াই বা মলম বেবহার গরি আরাম অইব ফারে?"
17077,"আঁর্ দুই দিন ধরি গলাত পীরা। ইতার রাইতত আয়না’ত চাই জিব্বার গোরার হি অন্যে পাশত গলাত পরদার লাহান ২খান আবরণ থাহে, হেইডিঁর তঁলে হলুদ রঙ্গের লাহান অই রইয়্যে। আঁরা আঁটা আঁটা সফেদ দেখা যার, মনে অয় হিঁতত আঁটা আঁটা ফুলি গেছে। রাইতত গম নুন পানি দি কুলি গরিবার পর আঁরা মাইকোরাল ব্যবহার গরিবার পর পীরা আগেতঁন কমের। পীরা অইবার আগে গলর হিঁতত মাঝে মাঝে চুল্কায়িত। অ্যাঁন আঁর্ কি গরিত অইব?"
23317,"আগাছরের লাই গ্যাকোজিমা ক্রিমডা ইউজ গরিয়ারি। লাগা জাগা কালা ওই যাইয়ারে, হন্ডে চাইরপাশের মাংস ফুলি রাতা ওই গেইয়ে। কই রাকি, আগাছরের লাই বহুত ডাক্তার দেখাইছিরি, কাম নঅইয়ারে। এমনকি এন্টিবায়োটিকতও কাম নঅইয়ে, এলাই পাড়া-পড়শীর কতা হুনিরি গ্যাকোজিমা ক্রিমডা ইউজ গরিয়ারি ৪ দিন অইয়ে।"
6288,"আঁর আম্মার হার্নিয়া অপারেশন গরাইছিলো ১৫ / ০৪ / ২০২০ কুমুটোলা হসপিটালত। ফরে সেলাই কাটি দিইওন অইয়ে। এনর বয়স ৫০ বছর। কইছিলো ময়লা ফানি ফরার যে বোতোল দিইয়ে, এইত ৫০ মিলি কম অইলে আশপাশর হসপিটালত যাই খুলি লইতে। এহন ৫০ মিলির কাছে ফানি বোতোলত জমা অয়। অপারেশনর কাটা শুক্কি গেইয়ে। এহন কি ময়লা ফানির পাইপ টা খুলা যাইব নি? হসপিটালর ডাক্তারর লগে যোগাযোগ গরা যার ন। আপনারা জানাইলে ইতা আঁর উপগার অইবো।"
11329,"আঁর আম্মার বয়স উনপঞ্চাশ বশর। তাইন কিডনি বেয়ামতত ধরছে। তাইনর ডায়ালাইসিস চলিরদ্দে। আঁর আম্মার রগত হিমোগ্লোবিনের কমতি আছে আর গতরে বচ্ছর দুর্বল। তাইন কুন কুন ফল হাইত ফারিবি, তাইনর একখান লিস্ট দিলে ভালা অইত। যেইডাগুয়া হাইলে তাইনর গতরর শক্তি বাড়িবো।"
14920,"আঁ'র আম্মুর বয়স ৫০ বছর, দুই দিন আগে তাইল জ্বর ভালা অইয়ে, অইলে ইতার পরত্তুন তাইল শরীলত আর মনত খালি অশান্তি, সারাদিন অশান্তিত বিছানাত কাঁদা গরের, ইছাড়াও তাইল কাঁশি আর বমি ভাব অয়দে, আর খাইবার রুচি ব-অত কমি গেইয়ে, এহন কি গরিবাম?"
20119,"আঁর বউরে ডাক্তর দেহাইয়াইয়ে। রেজাল্ট পজিটিভ আইসসে। আঁরতে আঁইশশর লগে হাইল্কা হুন যায়, আঁরার কম যায় আঁরার সাফা ওইত্তুন দেহা যায়। এহন ডাক্তর ওষধ দিসে আঁর্ বেড রেস্ট রাক্কত কইল্লিদে। হাইয়াজ্জা রাইতত্থুন ফজর বেক্যাল পইজ্জন্ত হুন দেহা নঅগিয়ে। এহন আঁর বউ হাইয়াজ্জা নখ কাড্ডিদে তার হাত আঁর পায়র। এহন ইবাতত কি কোন সমস্যা অইবো যদি হোন, উপকার অইবাম।"
17312,আঁর ফুয়ার বয়স দশ মাস। এহনও দাঁত উইটঠে নঅ। কিন্তু তলের মাড়ির জাগাত গুলা ধলা ধলা বুঝি যার। হে রুটির টোকরা ছিবাই হাইয়্যে। অনও খাবার নরম গরি খাওয়াই। দইঅর লা থিকনেস। ফিংগার ফুড হে মঅত ন লয়। এহনও দাঁত ন উইটঠা কি চিঁনতার কিচ্ছু? ?
6064,"আঁঁর মুখর ভিতর, গলাত, জিবাথ, ঠোঁটোর নিচত বা উপরত হন্দাই এক্কান-দুইক্কান ফোসকা ফরার লাহান ঘা অয় যেইতা বহুত যন্তনাদায়ক। যেত্তুক ফারে ভিটামিন সি জাতীয় জিনিস খাইত চেষ্টা গরি। এহন কুন ধরনর ওরাল জেল বা ওষুদ ব্যবহার গইর্লে বহুত তাড়াতাড়ি কার্যকরী ফল ফাইম?"
16807,"আঁইর বউত আইজ দুই দিন ধরি কুনু হাক্কা ঘুম ন আইয়ে, এহন মাথা বিঁধিতে। এইল্লা আগে হতার মাথা ব্যথা আছিল আর মাথা ব্যথার অষুধর লগে ঘুমর অষুধও দিয়া ফারা অইল। এহন আঁই কি গইত্তাম ফারি? দিন রাইত চব্বিশ ঘন্টা ইবাবে মাইনষেরে ন ঘুমাই থাইক্যা দেইখিনি। এমনকি দিনত একবারও হতার লয় ঘুমর অভাব বুঝা ন গেইয়ে।"
20337,"আঁই দুই-তিন দিন জ্বর থাইক্কার পরে নাপা এক্সট্রা খাওনের কারণে জ্বর আরাম অই যার, কিন্তু শরীল বড্ড দুর্বল অই যাইয়ে। নিজের কাম নিজে গরিবার শক্তিও হারাই ফালাই। অ্যারিষ্টসিলভার ট্যাবলেট খাইয়ির পরেও দুর্বলতা কমের ন। (আগর বছর এক্কান বেয়াজির লাগি এই ট্যাবলেট খাইয়ির পরে আরাম অইলেও এইবার কাম গরের ন)। কি গরলে বা কুন দাওয়াই খাইয়ে দুর্বলতা কাটাইত ফারা যার? আঁই বাহান্ন বছর বয়স।"
15931,"আঁর ফোয়ার বয়স ইনো ১৩ মাস। রাইতত ঘুমর মইধ্যে মাইঝে মাইঝে তার বমি অয়, বমি অনর কিচ্ছুক্ষণ পর পর আঁরও বমি গরে। সম্ভবত গেস্ট্রিকর সমস্যা অইবার পারে। আঁরা নরমালি যেইয়া খাই তারেও তেইয়া খাইতে দেওন অয়, লগেলগ দুধ দি বানোয়া সাকু আর মা'র দুধ খা। আঁর সওয়াল অইল দিনে কম পক্ষে কঁয়বার খাওয়াইত অইব, কঁতক্ষণ পর পর, কি ধরণর খাবার। ধন্যবাদ।"
20711,"মান্যবর, গত ১০-১২ দিন ধইরি আঁইয়র ফেইডত সমস্যা অইয়ের। দিনত চাইর-পাঁচবার টয়লেটত যাইওন ফরে। নরম ছিড়া ছিড়া ফাইক্কানা অয়। ইতাত গোন্ধ বড্ডা বেশি থাকে, লগে ফেনা ফেনা দেঁহা যার। ফাইক্কানার আগে ফেইডত হালকা ব্যাথা অয়। ই বিয়ইত জরুরি পরামর্শ দি কৃতার্থ গরিবার লাই বিনীত অনুরুধ গরির। ধন্যবাদ।"
580,আঁহঁর সাড়ে তিন মাইস্যের পোঁয়া নষ্ট অই গেইয়্যে। কুনু ডিএনছি গরন ন'লইগ্গে। আঁহঁর বয়স উন্নিশ বচ্ছর সাত মাইস্য চলির দে। আঁহঁর শরীল আরু স্ট্রং গইত্তে কি কি গরন ফরিব আর আঁহঁর হাজবেন্ডের বয়স একত্রিশ চলির দে। তো আম্মার আরবার কতোদিন ফরেরততুন পোঁয়া লর লাই চেষ্টা গরন ফরিব? আর আরবার যাতে অ্যাঁইয়ুন ন'অয় তাই কি কি মেডিসিন আর খানা ফিনা গরন ফরিব? ? ? আশা গরি ভালা এক্কানা ফরামর্শ ফাইয়ুম!
12195,ফুয়ার বয়স তিন মাস বিশ দিন ( ফুরে )। ফুয়ার বিশ দিন ধরি ঠান্ডা সালমলিন খুআইওন অইয়ে কিয়ান্তি এনটিবায়টিক আইজ্যাত খুআইওন ন অইস্যে। আঁই কি রুইচত ' ®এজিথ্রোমাইসিন ইউএসপি 200 মিলিগ্রাম সাসপেনশন তৈরি পাউডার 50 মিলি ' ইয়ান খুআইওন যাইবোনি?
1770,"আঁই ২২ বছরর অইয়ে, আঁর আইজ প্রায় চাইর বছরর লাহান আঁর পিঠত বঅত ফোঁড়া উডেরে। এই ফোঁড়াডা দুই, তিন দিনর বিতরে পইক্কি যায়, আর ঐঁকানুন বিষ/ফোঁজ বাইর অয় এক্কান শাইল জাতিয় জিনিস বাইর অয়। ইডা কি কুনু খারাপ লক্ষণ নি? এইল্লাই আঁই কি গরিবার পারি? এইর কারণে আঁর পিঠত বঅত কালা দাগ অই যারগৈ। এহন আঁই কি গইররম?"
21547,"আঁই আব্বার রানর কুঁচকিত্তে বেথা অয় বহুত, কিন্তু আঁতু অ্যাংনো বেথা পাইয়্যে ন। প্রতি বছর শীতকাল আইলে এই সমস্যা দেহা যার, আঁর এক বওচর ডান আঁতুত্তে বেথা অয়, আঁর এক বওচর বা আঁতুত্তে বেথা অয়। আঁই যখন বেথা অয় তহন কোমরর বিছা মানে কিডনির তলে বহুত বেথা অনুভব গরয়। এহন এই ধরনর রোগর জইন্যে কুন ডাক্তরর লয় জাওন লাইবো যদি এক্কানা পরামর্শ দিতেন।"
12246,"আঁর বয়স ৩৭ বছর। আজ কই দিন ধরি আঁর ফুরা হড়ি কাপে। ভুঁক লাগিলে বেশি কাপে আর ভড়া ফঁডত এক্কানা কম কাপে। আঁর ফেশার লো। ডায়াবেটিস আছে নি নাই ন জানি, কুনসময়ও চেক গইরজি ন। দয়া গরি কইবাইন আঁই কি অষুধ হাইয়ুম আর অষুধর নামডা যদি ক'ন।"
21736,"আঁর ফুয়ার বয়স ২ মাস ৬ দিন। ক'দিন ধরি আঁরা খেয়াল গরি যে ফুয়ার মাতাত খুশকির লা কি যেন অইয়ে, খুশকির লা উডনের ফর ওই জাগা লাল অই যার আর ফানি ফড়ে। আত দি ঘষা দিলেও খুশকি উডে। এন আঁর কি গরন লাগিবো? ই সমসার লাই কি কুনু মেডিসিন লাগিবো না অটোমেটিক ঠিক অই যাইবো?"
17306,"আঁর আম্মার বয়স ৪৫। হিঁয়অ প্রেশরর ট্যবলেট ওসারটিল ৫০ প্লাস খায়। হিঁয়অ এদাং খাইলে, ফেট ভরের না। ফেট খালি-ই অই থায়ে আর আত পা কঁফে। হিঁর ডায়াবেটিস পরিক্কা করি খাবার আগে ৫.৫ আর খাবারর ২ ঘন্টা পর ১০.৮ ফাওন গেইয়ে। হিঁর কি ডায়াবেটিস অইয়ে নি? কাইন্ডলি জানাইবেন প্লিজ। আত পা কঁফন আর ফেট পূর্ন অওয়ার লাই যদি কুনু ঔষধ দিতেন তইলে বড্ড উপকৃত ওইতাম।"
12783,"মুরুদ, বয়স বত্রিশ বছর। দুই বছর আঁগে এক্কান দাঁতোর স্কেলিং গরাই আছিলুঁ। এহন দাঁতাত্তুন নানাজানাত সময়ত লহু পড়ে। শরীলডা একট্টা দুর্বল লাগে। কিন্তু মুখর ভিতরত কুনো গন্ধ নাই বা কুনো বেথা নাই। দাঁতোর লহু পড়া বন্ধ গইরতাল্লাই কি গইরত পারি?"
21867,"আঁইয়ার মাজে মাজে ফেট কামড়ায় আর ফায়খানা অইয়ের। এট্টু চিন্তার বা টেনশন অইলে বি মাজে মাজে ফেট কামড়ায়। আঁগে গ্যাইছর সমস্যা অইলে এরম অইতো। কিন্তু আঁই আঁইস্যে নিয়মিত গ্যাইছর ঔষুধ খাই, তাঁরপরেও অইয়ের। ফায়খানর ধরণ পাতলা ফায়খানা ন' কিন্তু নরম। আঁইস্যে আঁই কীয়ান গরি ফারি। কুন ঔষুধ খাইলে বালা অই যিয়ুম, দয়া গরি কইবেন। ধইন্যবাদ।"
23012,"আসসালামু আলাইকুম স্যার। আঁর ঝিওর বয়স ৫ বছর। আলহামদুলিল্লাহ অসুখ বিশুখ খুবই কম। মোটামুটি সাফ সুতর থাহে আঁতশম। অইলে হোনকুন বেল্লাত্তুন হাইজ্জা মুশকিল। এহনও লাগাতর পানীর লাহান আইল্লা কোনো কোনো বখত ফাকা হাইজ্জা নঅক দি ঝরিবার থাহে জ্যাঁ ফোয়াইর লাই আঁরার লাইও আঁতত বেআরাম। কি ইস্তেমাল গইর্লে এই হালতত্তুন আরাম পাইবো, অন্তত হাইজ্জা কমি যাইবো জানাইলে ফায়দা অইবো।"
3421,"হে-লু ছ্যার আঁর ফোঁয়াঁর উমোর পনর মাস চলিরদে। গ-ত ২৪ গনডাত ফাস বার লা-র বায়খানা অইয়ে, ফ-তি ৫/৬ গনডা পর পর। এ-ন ফ-র্যন্ত কুনু দু-রুমর ঔষুধ দেওয়াই ন। খাওনর স্যেলাইন বাইদে, আঁই তারে এ-ন ডাকতর দেহাই ন। ফুইল্লা অবোস্থাত কি ঔষুধ দেওয়াইউম?"
5873,"আস্ সালামু আলাইকুম ওয়া রাহমাতুল্লাহ্ , আইজ ১৪-০৪-২০২০ তারিখে আঁর সুগার আছিল সকালে ৮.৩০ টাত নাস্তার আগেদি। রাইতত প্রেসার আছিল ১৩৩ / ৭৭, পালস আছিল ৬৭, ওজন - ৭৫ কেজি, লম্বা - ৫ ফুট ৫ ইঞ্চি। এহন আঁর সওয়াল অনো লম্বা হিসেবে কি আঁর ওজন বেশি? আঁর হনে হনে হঠাৎ নিঃশ্বাস লৈত কষ্ট অয় আর বুকর ভিতর চাপ দিয়্যি ব্যতা অনুভব অয়, ইয়ার কারণ কি? ইয়ার লাইগ্যাই কি আঁর পালস কম? ইয়ার সমাধান জানাইবেন কি? ধন্যবাদ।"
24065,"আসসালামু আলাইকুম। ডাক্তার ছাবের, আঁর বউইর বয়স ৩৫ বচ্ছর। গত ৫ দিন আগে তার জ্বর অইছিল। এহন তার খাইবের রুচি একদম নাই, কুনু কিচ্ছু খাইতো গেইলে বমি বমি ভাব অয়, মুখ তিতা তিতা লাগে, শরীল দুর্বল, সর্দি কাশি আছে। এই অবস্থায় পরামরশ দিলে উপকার পাইয়ুম।"
2921,"আসসালামুআলাইকুম প্রিয় স্যার। আঁই অনেকদিন ধরি শরীল খারাপ ধরি ভুগির। আঁর ঘাড়র সাইডত বড্ড ব্যথা গরের। এইডা কুনো বেইল্লা ডাইন সাইডত যার আর কুনো বেইল্লা বাম সাইডত যার। আর একখান কথা হইল আঁর দুই আঁটুর ব্যথা গরের। আঁই সাঁতার মারি, আঁই হাঁটাহাঁটি গরি, কিন্তু কিল্লাই এই ব্যথা? প্রেসার ঠিক আসে।"
13710,"আঁর ভাবি বয়স বাইশ বচ্ছর, দুইয়ম বারের লা ফোয়া লইত যার, প্রায় পাঁচ মাসর ফেগন্যান্ট। মাঝে মাঝে ফেইট বেথা গইত্তো, কিসু ওয়াক্ত বাদদে এমনি কম যাইতো। ইবাদে আর ফেগন্যান্ট অওনের বাদদে আইয়ুন কুনো মুসিবত ন অইয়ে। হন্ডে গত কাইলত্তুন তাইনুর জউর, আস্তা মাতাত বেথা আর শরিলত বেথা। ই হালত তাইনুরে কি মামুলি জউর ঠান্ডার টেবলেট খাওয়াইয়ুম না অন্য কিসু গইত্তে অইবো? মেহেরবানি গরি যদি জানাইতা।"
15767,"আসসালামু আলাইকুম, আঁর বয়স 33, ওজন 65। সকাল 11 টার ফারা তুন আঁর ডাইন কান্দের তলে মাঁইষপেঁশীত আর ঘাত্তে শিন শিন গরি বেয়াগ্যাত বিয়াত। ইঁ বিয়াত ডাইন হাত পর্যন্ত যার। ঘাত ঘুরাইতে বহুত বিয়াত লাগির। ঘাত নড়াচড়া গরিত বামপাশর ঘাত্তে বেয়াগ্যাত বিয়াত লাগির। ডাইনপাশর সিনাত বিয়াত গরের। শরিলর তাপ নরমাল আছে। খালি পেঁটত সুগার 7। কোলেস্টেরলর প্রবলেম আছে। পেশারর প্রবলেম নাই। হুঁকা টানেরও অভ্যাস নাই। বিয়াত লই বহুত কষ্টে আছি। প্লিজ পরামর্শ দিলে উপকৃত অইমু।"
15941,"আইয়োর রাইতত অচানক আঁর বউ বড্ড বেমারি অই গেলদে যেইডা দেখি আঁই ডরে জাড় অই গেলুম। আর অচানক বুকত বেথা অইতে শুরু অইলদে, লগ্গই বুক ডরডরাইতোন থাকের। নিশ্বাস লইবার হার বাড়ে গেলদে। পুরো শরীলত বেচায়ানি লাগের, বসি আর শুই কুনো শান্তি পায় নঅ। এই বিষয়ত মেহেরবানি করি পরামর্শ দিলে আঁই শুক্কুরগুজার অইয়াম।"
3854,"মাইয়ারাইনর মাসিক অর ফেছে কুন দিনঅন মিলামিশা গইরবার লাই নিরাপদ নি? আমার বউঅর হধা মাসর আটাশ তারিখ মাসিক শুরু অইয়ে, হধা রাইত (এক্কুশ তারিখ) এঁতেআইন জন্মনিয়ন্ত্রণ পদ্ধতি ব্যবহার ন'গরি মিলামিশা গইজ্জি। এন কি ইমার্জেন্সি পিল হাইবার দরকার আছে নি?"
19068,"আস্সালামু আলাইকুম , আঁর মা, বয়স পঞ্চান্ন বছর, দুই হাজার চৌদ্দ সনে একখান মাইল্ড স্ট্রোকর শিকার অইলগো। অক্কুন তার শুরোর লক্ষণ আছিল বাম হাতর কতা আঙুল অবশ অই যার বা ঝিনঝিন একখান অনুভুতি অওন। বাদে মুখ বেঁকিয়ে যার গা আর কতা কইতে কষ্ট অওনে আঁরা তারে হসপিটালে লই যাই। এইল্লাই তাই ভালা আছে। কিত্তে উনত্রিশ মে তার আবার হাতর আঙুলত একই অনুভুতি অইয়ে। ইয়ার বাদে আর কুনো সমস্যা দেহা ন যার। আঁই জানন চাইর, তাই কি আবার স্ট্রোক অইলনি? বা এইল্লাই আঁর্ কি গইরতো অইব? ধন্যবাদ।"
17994,আঁর্ হাডুত কাটার দাগ আছে। এইডা ক’বছর আগেত্তুন হঠাৎ করি আঁর্ দুই ফায়ার হাডুত কাটার দাগ বাইর অইয়ে। আসলে আঁই সেনা-বাহিনীত ভর্তি অইবার চাই। কিন্তু অ্যাঁডে হাডুর দাগের লাই সমস্যা গরে। তাই এই দাগ দূর গরিবার লাই দাওয়ার তালিকা দিবা মেহেরবানি করি। এই দাগ আঁর্ স্বাভাবিক জিন্দেগিত সমস্যা ন'গরে। কিন্তু এই দাগ মুছি গেলে আঁর্ চাকরিত ঢুকিতে সুবিধা অইবো। ধন্যবাদ
5449,আসসালামু আলাইকুম আঁর বাপের বয়স ৫০ বছর। হটাৎ ক'দিন ধরি ইঁতার ডাইন আতের কুনুইর গোঁড়ার মইধ্যে বহুত বেশি বেতা লাগির। জয়েন্টের কিনারাত। এমনকি কাইল কাইল চা'র কাপ উঁচা গইত্তনও ন ফারেন বেশি বেথার লাই। রাইতত ঘুমের বিতর বেথায় বেকুল অন। এই কেইছত বেতাট্টা ৭-৮ দিন ধরি চলির। পইলা ভাবা গইত্তো অইয়ে হয়তো এমনে এমনে ভালা অই যারিব। কিন্তি কুনো উন্নতি ন'অয়। করনার লাই তেমুন কুনো ডাক্তরর তাত্তাইতও জাইত্তনও ন পারির। উপজিলাত গ'র অওয়ায় কুনো স্পেশালিস্ট ডাক্তরও ন পাইয়ুম। ধন্যবাদ মন দি পড়িবার লাই।
15574,"আঁরের দাঁতের পাটির তলের দুই কানের শ্যাষ মাতাত মারি ফুলি রইয়ে, ব-অৎ বেয়া ফরে। দাঁত দুইডে পুরাপুরি ন-উডে। দুই/তিন মাস ফর ফর এ-সমস্যাডা দেহা ফরে। নুন ফানি দি কুলকুচি গইরলে হেন্দে আরাম নারে, তয় বেয়া বা ফুলার ডা ন-গমে। কুন উসউদ সেবন গইরুম?"
15923,"আসসালামু আলাইকুম . . . আঁর ব্লাড গ্রুপ এ পজেটিভ, আর জেইনার লগে আঁর বিয়ার কতা চলির তাইনোর ব্লাড গ্রুপ এ নেগেটিভ . . . . বরোর পজেটিভ, বউয়র নেগেটিভ অইলে মরা ফুঁয়া পয়দা অওনের চান্স থায়ে নি? এইতার কুনু সমাধান বা এলাজ আছে নি? শুকরিয়া।"
13976,আঁর বইনর ফুড়ি ১৬ বছর বয়স। হঠাৎ আঁতকাল দুফরে অইজ্ঞানি গই ফরি গেইয়ে আঁর দাঁত লাগি গেইয়ে। নানান তরির চেষ্টা গইরার পর তার হুশ ফিরা আইয়ে। তহন বড্ড তাপ লাগিবল আঁর ঠাণ্ডাত কঁঅব লারি আছিল আঁর ফুরা শইরৎ ব্যাথা লাগিবল। তারে নাপা ট্যাবলেট খোআইয়োর। কিয়ামত জ্বর নামির ন। তাপ ১০১ - ১০৩° পর্যন্ত রেকর্ড গইরত অইয়ে। বমি অইর দিনত ২-৩ বার। কিত্তাই খাইত ন ফারর। আঁর মগজত বড্ড ব্যাথা আছে। ই মূহুর্তত আঁরার কিয়ান গইরার দরকার বা রোগির মেডিকেশন বারেত যদি একট্টু কইতঁন তইলে অউকাই হইতাম।
10631,আঁর বউ আঁট মাস গাও বরের সমত হাই প্রেসারর বেইল্যা পানি হাডাই যিয়া বাচ্চাড়ে মরি যায়। গত ১৩ই মার্চ ২০২০ তারিখ ওষুধর মইধ্যেমে নরমাল ডেলিভারি গরন অইয়ে। এন আঁর বউ প্রেশার নরমাল। বাচ্চা লওয়ার লাই ন। আঁরা হুনো হদ্দেতত্তন মেলামেশা গইত্তন ফাইরুম?
16667,"আঁর্ গলাত মনে অয় ছাঁপ লাগি রইয়ে। আইল্লারেত তুন এইল্লাই মনে অর। উন্দি কুনুত অনের বিয়াথা বা অন্যা সমস্যা নাই। সাধারণত হুইয়ি থাইকলে গলাত বিতরের দিক্কা ভাঞ্জ অয়, তহন বেশি মনে অয়। এইল্লাই ছাঁপ লাগা অনুবব অওয়াতে মনে অয় নিশ্বাসডা গলাত বিতর দি যাইত ন। আঁর্ কুনুত অনের টনসিল বা অন্যা সমস্যা ও নাই।"
2775,"হাঁটু বেতা: আঁর বয়স ৩৫, পুরুষ। উচ্চতা ৫ ' ৮ ' ', ওজন ৭৫ কেজি। অফিসে বই কাজ বেশি। তইলে ১ / ২ ঘন্টা ঠিয়াই থাখিত ফরের। আঁই হনদিন ৫ কিমি গরি হাঁটি। আঁরার হাঁটু হুনাহুনী বেতা গরের। গাড়িত ১ / ২ ঘন্টা বই থাইক্যেও হাঁটু বেতা গরের। এই সময় (গাড়িত) এককান ফরে ফরে ফোঁড়া সোজা গরলে বেতা কমে। এক ফোঁড়াত বেশি প্রেশার ফরিলে যেমুন কুনো উঁচা জাগা, রোড ডিভাইডার ও মাঝে মাঝে রিকশাত উইঠত গেলে হাঁটুত খুব জোর বেতা লাগে।"
12845,গইলদা ১৫ তারিখ শুক্করবার বেইন্নাত জ্বর আইসসে। ভিতরে ভিতরে জ্বর আছিল। এতো বেশি ন আছিল। ১০০ এর নিচেই আছিল। এর বাদর দিন পর্যন্ত আছিল। লগে শরীলও দূর্বল আছিল। এর বাদ আর জ্বর ন আইসসে আল্লার রহমতে। কিক্কক শুক্কান কাঁইস্য রই গেছে। তবে বুকুত কফ আছে মনে অয়। ইঁতা কি করোনার লক্ষন? আঁই ঘরত কেয়া ট্রিটমেন্ট লইত পারি?
22278,"আসসালামু আলাইকুম।
১ ) হুনো হুনো ঠায় ঠায় জ্বর আইয়ের, আর বড্ড ছিরর বেদনা গরের, আর হালকা হালকা হর্দিও আছে।
২ ) আঁই এডমিশন পরীক্ষার্থী। আঁরে বড্ড বেশি ফড়া করা গরিত অইয়ের, এইল্লাই ঘুম কনেঁ কন্ট্রোল গরিত ফারি আর কেদোয়ান ঘুমাইলে শরীর বালা থাইকিবো?
৩ ) রাইত জাগি ফড়া করা কি শরীরর লাই ক্ষতিকর নি?"
11850,"আঁতুয়্যা মাইস্যার ফোঁয়ার রগ ফুইল্ল্যা আছে বহু দিন ধরি। ফুইল্ল্যা একলগে হনু জাগাত গুটির দুন হই গেসে আঁর আলাদা আলাদা লাম্বা গরিও আছে। দুই হাডু ভাজ গরি বইলে ব-অ-ত ব্যাথা লাগের। কিসু কিসু বেয়াইষ খাউয়াইছে, ম্যেগইর অবস্থা বদলাই ন। আঁতুর সময় ২৫ সপ্তাহ + । খানা খাইত ভালা ন লাগের। পুষ্টির অভাব আছে ব-অ-ত। ডাইন ফোঁয়ার দিগে বেশি সমস্যা। ই সমস্যা প্রায় দুই মাস ধরি। পায়খানার রাস্তা ৫ / ৬ বছর আগে মাঁস বাড়ি যাওয়ায় অপারেশন গরিরে। ৭ / ৮ বছর আগে আইখের পুয়া অনের সময় সিজার গরিরে।"
13467,"আঁই দুআঁইন। ছত্তিশ হফতা চলিরদে। গত পাঁচ-ছয় দিন ধরি আঁর পোরো শরিলর বড্ডা চূলকানি লাগেরদে। এত বেশি চূলকায় যে চূলকান শুরু গরের বাদে আঁর নিজের উপাত্তে হিতাব ন থাহে। চূলকাই ফিন বাইর অই যার, হতারবাদেউ চূলকান ন থাহে। এইত্তুনত কিয়ান গরিবার? এই হালতত কুনো অষুধ হাইতাম ন অইবো না হয় এই সময় এইতা জাইতি?"
20566,"প্রিয় স্যার / ম্যাম আঁর খাওনোর তালিকাত হরিদিন সুয়াবেরত ঘুমতুন উইটঠি এক গ্লাস দশ্তা কাঠ বাদাম আর দশ্তা কিসমিস ভিআইজ্যা ফানি খাই আর হেই ভিআইজ্যা বাদাম আর কিসমিস ফানি খাওনর লগে লগে খাই। হেন ফইর তিশ্লিশ-চইল্লিশ মিনিট ফইর এক্কান সিদ্ধ ডিম, তিন্তা রুটি আর ভাজি দুতা কলা খাই। ইয়ানত কি আঁর সুয়াবেরর খাওনর ফোরিমানডা বেশি অই যারগই . . ?"
2252,"স্যার, আঁর অ্যালার্জিক রাইনাইটিস আছে। কিন্তি প্রতি রাইতত এগ্গো করি অ্যালারিড আর মন্টেলুকাস্ট খাইবার অয়। এক রাইত ন' খাইলে, পরদিন নাক দি অটো পানি হড়ে আর ঘনঘন হাঁচি হড়ে যেইটা অনবরত চলিবা থাহে। তো হাইল্লাইতত্তুন গলা খুব ব‍্যাথা গরির, এহন কি ওষুদ খাইতে ফারি? বঅশ বাইশ বছর। প্লিজ স্যার জানাইবেন।"
4940,"স্যার আঁর ৩ মাস আঙ্গে হঠাত্ করি বোগত্ নিশ্বাস লিত্ কষ্ট অয়, হঠাত্ করি গলা শুক্কি যায়, আর শরীলত্ কুনো শক্তি ফাই ন বোগত্তুন গলা ফৈন্ত মন অয় অবশ অই যায়। এইয়ার ফরে আঁই মেডিকেলত্ সার্জন ডাক্তাররে দেখাইয়্যি। এডে এমন কিছু ন কঁয়, অষুধ খাইতে কইসিলো কেইচা, সেগুলা খাই। কাইল আঁর আত্তুন হঠাত্ করি এই রোগডা রাইতত্ অয়। ফরে কাইল ডাক্তার কইল গ্যাস তুন নাকি এন অয়। স্যার আঁই এন কি গইর্লে এই রোগ তুন মুক্তি ফাইওম? দয়া করি আঁর জবাব দিয়োন।"
2857,"আঁর মাইয়্যার বয়স ৯ বসর। ছুডু বঅলাতত্তুন হেতের বাতরুমর সমস্যা। হপ্তাত এহঅন দিন বাতরুম অয়। হে কয় হেতের হরদিন বাতরুম ন লাগে। বঅত ডাকতর দেখাইছি। পরীক্ষাউ গরাইছি। হেতের শরীলত হোন তরার সমস্যা ন'আই। হপ্তাত এহঅন দিন বাতরুম লাগে, ইঁয়াই আঁরবার চাপি রঅহে সক্ত অইবার ডরত। এডার হোন এল্লাজ আ'ই নে কি, দওয়ার নাম লঅই জানাইবেন।"
1199,আসসালামুআলাইকুম ! আঁই আঁর হাত ব্লেড দি কাটি ফাইলাইছিলাম ৭ - ৮ মাস আগোত। এহন হাতের ঐ জাইগাত দাগ অই গেছে। এই দাগ দূর গইত্তুন লাই আঁই কি গরি ফারি? এইয়া আঁর গতত কোন সমস্যা গইত্তে না। আঁই মেডিসিন ও খাইছি। এহন আঁই চাইয়ার দাগডা দূর গইত্তুন।
4582,"স্যার, আঁর বঅশ ৩৬। আঁই এক্কাল্লা। পুশ্চন অইল, আঁই মনে-মনে কারণত আর চারিপাশর দুস্কুতুন ইয়াবা অ্যাডিক্টেড ওইজাই। পইলা এক্কান কইর‍্যা খাইতাম দুইদিন বা চাইরদিন পর, এহন প্রায় ৬ মাস নারিছান্ন্যা ৫টা-৭টা কইর‍্যা খাইবার ফরির অইয়ে, কারন হরেক্তিন খাওনোর মনত। আঁর বউত ছাডাইবার মন কিন্তু আঁর গার্ডিয়ান কুনু ন’আই, আর আঁই একল্লা পারি ন। আঁই যেঁয়ারে দেহি যেইতারাই রিহাব সেন্টারের ভর্তি অইয়ে, এইতারাই এহন ঘুমর ওষুধর নেশাত জরাইজাইয়ে। এই হালত মেহেরবানি কইর‍্যা আঁরে এক্কান পরার্মশ দিয়েন যেন আঁই এই ভয়ঙ্করনেশা থেতুন বাইর অই আইবার পারি।"
6990,"বহুত দিন আগেততুন আঁর বউ'র আতা গুরায় আর বমি বমি লাগে, মাজে মাজে বমিও গরের। স্টিমিটিল, নরিয়াম ১০ খাওয়াইয়াই। হন্ডে কুনু কাম অইত্তি ন। সাস্ত ভালা। প্রেসার ১০০ / ৬০। আঁই একজন পল্লি ডাক্তার। দুয়ত ডিম লগে ভিটামিন সিরাপ খাওয়াইর‍্যুং, কুনু কাম অইত্তি ন। এহন কীয়ন ঔষদ দিত ফারি? বয়েস ৩০ বছর।"
24277,"এক্কেরে হঠাৎ করি কামর চাপ অত্তো বেশি বাড়ে যাওয়ায় সাধারণর চে’ বারি বেশি পায়ে হাঁডি চলন লাগের - যের লাগি দুই পায়ে ( পাওর তলাতুন হাঁটু ফরিয়েন্তে ) খুব ব্যথা ওইর। পাঁচ মিনিট-র বেশি খাড়াই থাইত ফারির না। পাওর ভিতর গরম ওই যায় মাজে মাজে। পাও সব সময় চাবায়, কামড়াই। এই অবস্থায় গরিবার কি আছে মেহেরবানি করি জানাইবেন। ধইন্যবাদ।"
15914,আঁইয়ের ফোয়ার বয়স দশ মাস চলেদে। আইজকা হঠাত্‌ ঠাণ্ডা লাগের। নাক দি পানি পড়েদে আঁইলে নাক বন্ধ অই রইয়্যে এলাই মুখ দি নিশ্বাস লের। এক্কান জ্বরও আছে। কুনু কিচ্ছু খাইতো চায় না। বেলুত আবার এক্কান বমি গইজ্জে। মগর বহুত কান্নাকাটি গইজ্জে। এই হালত আঁই কি গইজ্জুম?
25842,"আঁর্ ফুয়োর বয়স ৩৮ মাস। আইতকাল বিক্কাল তুন জ্বর ১০০ - ১০২ মনে অয়। নাপা সিরাপ দেড় ছামচ গরি দিয়ার, জ্বর কমি যায়, ফির ৩ - ৫ ঘন্ডা পরে আহে। আতর পাওর তলি ঠাণ্ডা আর ফুরা গতত তাপ। লগে আস্তা কাঁইসা বি আছে। আঁইক্কা আর কি অষুধ খাওয়াইতাম পারি পরামর্শ চাই।"
2491,আঁর বওত দিন ধরি মাতাত ব্যাতা। ঘুম ওক্কন কম অইলে বা জার্নি গইলে মাতাত ব্যাতা গরের। লেখাপড়া বা টেনশান গইলেও এনতন অয়। কপালর দুই পাশতুন শুরু অইয়েরে মাথার ভিত্রে বোঁত ব্যাতা অয়। ব্যাতা ওক্কন হার্টবিটুর লায় প্রতি সেকেন্ডে বাড়ে কমে। মাজে মাজে পুরা কপাল লগে চউওঁ ব্যাতা গরের। ইডা আঁইয়ারে আঁরগা ফতিদিন অইয়ের। নাপা এক্সট্রা খাইলে কমি যার। ইয়ারতুন মুক্তি ফারার লাই কি ওষধ খাম? ধন্যবাদ স্যার।
23823,"আঁই এক্কান পোঁয়া। আঁঁর বইস এক্কুশ বচ্চর তুন বাইশ বচ্চর। আঁঁর শরীলত এত্যান কোনো বেয়ারাম নাই। মাতাত চুল বহুত পাতলা, মাতাত চুল বহুত কম, হকল চুল পড়ি যাইয়্যে। আঁই কোনো মাস্টারবেশন গরি না। তেল ভাজি কম খাই। তারবাদেত্তেও এরুন কিল্লাই অয়? মাতার চুল ঘন গরের লাই আঁই কিলা গরি আঁঁর মাতাত চুল ঘন গরিম? আঁরে পরামিশ দিয়েন। আঁঁর মাতার লাই আঁঁর চেরা খারাপ অই যাইয়্যে। চুল অইলদে এক্কান মানুশর হগল কিছু। আঁই চুল কিলা বাড়াইম?"
