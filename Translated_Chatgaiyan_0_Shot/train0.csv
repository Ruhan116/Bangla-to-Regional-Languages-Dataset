352,"আঁঁর পঁচিশ বসর অইয়ে। আইজ কাইনদিন ধরি আঁঁর হনে হনে বাতি অইয়র। হঠাৎ পেটত বেতা লাইগি বাতি’র চাপ আয়ে, আর বাতি’ত জিব্বার ফরেও বাতি ফুরান ন অয়। এই সমস্সার সমাদান জাইনাবাইন। ফুরানদি আঁর এক্কান সমস্সা আছে, যেইতা অইল আইজ দুই দিন ধরি হঠাৎ আঁর হন্ডা লাইগি সরদি আর বহুত হাঁচি অইয়র।"
25770,"পঁউরার বয়স দশ মাস চলিরদে, ওজন আট দ'শমিক তিন কেজি। দাঁত গঁজেরদে, হালকা মোটা সর্দি আইজ চাইর দিন ধরি, আঁচ্ছি কম। আঁয়র বুকর দুধ ছাড়া আর কুনো খাবার দশ দিন ধরি ন'খায়, এমনকি ফানিও কম খায়। সর্দি বালা গরিবার লাই কিয়ানা উফাই আছে আর খাবার হঁওনের বেয়াপারে কিয়া গইরুম?"
18164,"আঁর সবসময় চুল ফড়ে। প্রায় প্রতিদিন শ্যাম্পু গরি ক্লিয়ার ম্যান। শ্যাম্পু এক দিন ইউজ ন' গইযেল্লে মাতা চুল্কাইতে চুল্কাইতে আঁর বারোটা বেইজি যায়। প্রতিদিন শ্যাম্পু গরিবার ফর অ' মাথার তুলে এক্কানা ময়লার আস্তরন জমি যায়। আর বহুত চুল্কায়। শ্যাম্পু গরের হালেত অ' চুল্কায় তবে এক্কানা কম। চুল্কাইতে চুল্কাইতে মাতা ফাডি যায়। আর ধলা ধলা ময়লার আস্তরন বাইর অইতে থাহে। চুল কাডি ফেলাইলে ব্লেড চালাইতে বহুত ময়লা তুক্কুন ত' উঠে। প্রায় ক'এক মি: মি:। তালুত বেশি। চুল বহুত তারাতারি কমি যার। চুল বহুত শুকনা। আঁই মাতাত তেল, জেল দি ন'।"
