20803,"আঁর মার বয়স ৫০, ৪ / ৫ মাস ধরি পাতলা পায়খানা অয়। ওষুদ হাইলে একট্টা গম অয়, ২ / ৩ দিন বাদত আবার পায়খানা অয়। বহু দাক্তর দেখাইছি, ফুরফুরি গম ন'অয়। আর শরীল বেশি দুর্বল ওই যার, হাইতোও ন’পারে। দাক্তর অইয়ে লিভার লইয়া সমস্যা আচে। ওজন কমি যার। ফরিশ সাইয়ের স্যার, আঁর মা আঁর সব, হদ্দেমেশা টেনশনত থাহি।"
14401,"আঁর দাদী, তাইনোর বয়স ফারা সত্তই বছর। তাইনোর বুকের মইদ্যে চাপ দিলে বেতা লাগে। লগে তাইনোর গায়ত জ্বর আছে হন্ডে উপড়ত বাইশে ন। আর তাইনোর বেশি হুন লাগের হন্ডে নাক দিয়া ফানি আহে ন অয় বরং মাতা আর নাক বারি অই থাহে। তাইনোর চউকর ফাড়র মাতার ঠাঁইত জিলিক জিলিক লাগে। হদ্দে, অ্যাঁন তাইনোর কি গরা ফরে? আগর শুকরিয়া।"
14963,"কই দিন ধরি আঁর নাঅত কুনু ঘ্রাণ ন পাই, কিচ্ছু হাইলে তার স্বাদ ন পাই। আঁর নাক কিনতু বন্ধ ন। শরীলত সেন্ট মারিলে এডার কুনু ঘ্রাণ ন পাই। খালি নুন, মরিচ, লেবুর, ইতা হাইলে বুঝিবার পারি, কিনতু আর যে কুনু খাবার হাইলে স্বাদ ন পাই। আঁর্ কি অইল?"
16673,"আঁই ২০১৩ সালত ব্রেইন হেমোওরেজত আকান্ত অই। নিওরলজীর ডাক্তর দেঅইতাম। বাম পাশ্ট্তা এইনো দুব্বল। গত তিন বছর আর অন রকম কোন সমস্যা ন অঁর দেই আর ডাক্তরর লয়ত জায়া ন অইয়ে। উনার প্রেসক্রাইব গইজ্জা অষুদ অন খাইতাম। এর পরে অঠাৎ এক দিন রাত্তে বাম আত আর ফাত বেশি জন্রনা গরি জ্বালা গরে। বাইয়াত হসপিটালত যাই একজনের মেডিসিনর ডাক্তর দেআঁই। তিঁনি আগের সব অষুদ বাদ দিই নতুন অষুদ দেন। এর পরেরই করোনার পকোফ শুরু অই যায়, আঁই আর কোন ডাক্তরর লয়ত যাইবার ন ফারি। বাম ফাশর জ্বালা বাড়িসে বেশি। এইনো আঁর কি গরনিয়ো?"
7448,"আঁর্ কানর বিতর বড্ডা চুলকাই, কানর খইল বহুৎ রুক্ষ, শুক্কন, সাদা। আইতে ন চায়, বেশি চুলকাইলে কানর বিতর ছিলি যারগই, বিয়াথা অয়। আঁইও কিছু দিনর পর চল্টার লাহান অই আঁইও চুলকাই। ই সমস্যা বহুৎ দিনর। বহুৎ আগত ডাক্তার দেহাইছিলুম। কইছিল ফাংগাসর সমস্যা। কানত ব্যাবহারর ওষধ দিছিল। নামখান অহন ইয়াদ নাই। ই অবস্তাত কানর বিতর কুনু এন্টি ফাংগাল ক্রিম কি ব্যাবহার গইজ্জা যারদে?"
16960,আঁর বউগোর গত ১৫ দিন ধরি বাম দিকত বুকর তলত হেমা আঁত্তে আঁত্তে ব্যাতা গরিদে আর বুক ভার ভার লাগে দে। পিঠ ব্যাতা বি আত্তে। ডান হাতত কাঁইধ পর্যন্ত ব্যাতা আত্তে। গ্যাস্ট্রিকর সমস্যা আত্তে। গ্যাস্ট্রিকর অষুধ পইত্তেন হয়ে। মধ্যে মধ্যে শ্বাস কষ্ট অয়।
11262,আঁর ফাইঁটের আঁতা ফেঁয় বেতা। এই বেতাডা শুরু অওয়ার আগে কঁয়দুন ফাইঁটের আঁতা ফাশর মাজারামাজি জিমজিম গইজ্জিল। এহন কানর দিগিও বেতা লাগের মাজে মাজে আর আঁতা হাতডা ইবার অক্কর ভারী ভারী লাগিছিল। ফাইঁটের জিমজিমানিডা আড়াশা অয় ন। সামানর দিগে নুইলে কুনু কাম গইজ্জিলে আঁতা আতর গিরাত বুকর দিগে বেতা লাগের।
7808,"আঁর ফুয়ার বয়স ৭ বছর। গলত টনছিল বড় অই বেয়াথা শুরু অইছিল। আঁই, এজিথ্রোমাইসিন ৩ দিন খাওয়াতর পর গম ন অইলে, সেফুরক্সিম সিরাপ ৫ দিন খাওয়াইছি। এহন গম অইয়ে কিত্তি গলর ভিতরে এক পাশর টনছিন বড় অই রৈয়ে। এহন কি ঔষধ দিত পারি জানাইবেন প্লিজ।"
7564,গইচ্ছো তিন চাইর দিন ধরি জ্বর আর কাইশ। আঁরশে দিন দুই ওয়াক্তত দুইগা এইস খাওয়া অইছিল। আর কাইলকা তুসকফ নাফর কাইশর সিরাপ খাওয়া অইছিল। এত্তুন বরং কাইলকা রাত্তুন গলা বই গেইয়্যে। আগেত্তুন এজমা হাঁপাই আছে। এতার লগে লগে তিন চাইর দিন ধরি পায়খানা ন অর।
22522,আঁর বউ'র বয়স একত্রিশ। হেঁর এলার্জির পরিমাণ বেয়াক্কে বেশি আঁর এজমার সমস্যা আছে। বছর এক্কান আগে ডাক্তার দেহাইয়ুনর ফর মুনাস দঁশ ইবাটিন দঁশ দিয়েরৈ। হেইয়া কঁয়দিন গম কাম গরিয়েরে বদ্দা এহন বারে এলার্জি বেশি। এহন কি ট্যাবলেট হুয়াইয়ুন যায় ফররশ চাইয়ের।
15506,আঁর্ আম্মুর বয়স ৫৫ বছর। দুদিন ধরি উনার দাঁত ব্যাতা গরির। উনার ২-৩ বছর আগেউ দাঁত ব্যাতার সমস্যা আছিল। তইলে মাঝত অক্কল দিন সমস্যাডা আছিল ন। হোঠাট গরি আঁই ব্যাতা শুরু অইয়ে। ব্যাতাই মাড়ি আর গাল ফুলি গেইয়ে। দয়া গরি পরামর্শ দিয়েন।
2595,ফোঁয়া থাইক্যা পানীর লা পাতলা পা-খান। আঁত-আট্টা বার ওইয়্যে আঁহোনতক। কাইল রাতি ফেটর বে আরামর লাই ঘুমাইতাম নো ফারিয়্যি। ফেটত ব্যেতা বা মুসর নাই। ম্যেলে হরদম ফেটর বিয়তর গুড়গুড় গরের। বে আরামর। দুব্বল লাগির। স্যালাইন দু'আ প্যাকেট খাইস্যি। মুখর বিয়তর হুকাই রইয়্যে। এট্টু জোর আছে মইন অইতেদে। কি গরিত ফারিয়ুম? দইন্যবাদ।
7756,"আর প্রায় আঁট-দঁশ বছর ধরি গলত আর নাকত সমস্যা। নাকত শ্বাস লইত আর ছাড়িত সমস্যা অয়। গলত সমস্যা বেশি। পইত্তেন মনে অয় গলর বিতর কিঁ-যেন আঁটি রইয়ে। পইত্তেন খাক-খাক গরিত অয়। মাঝে মাঝে শক্ত কফ আহে। বিশেষ গরি কুনু কিছু অনের পর বেশি খারাপ লাগে। কঁল দিন আগে নাক কান গলা বিশেষজ্ঞ ডাক্তার দেঅাইছিলাম, এ কঁল ওঁষুদ দিছিল। ওঁষুদ অনের সময় এক্কানা কম লাগিছিল, কঁইলে কঁল দিন পর আঁর এইয়্যুন অবস্থা। এই ডাক্তার কইছিল, এইডা নাকি টনসিল।"
11478,"আঁই ডায়াবিটিস রুগি, আঁর ডায়াবিটিস এগারো আচে, ওশুদ ওরামেট ৫০০ হঁই। আঁর ফেইটর বায়ে হটাত হটাত বিঁধা অয়। সব সময় ন'অয়, পেশাব ঠেমি ঠেমি আহে। পেশাব গরনের ফরও মনত অয় আরেও বিতরে পেশাব আচে। তার ফর বাম পা'ডা ভারি লাগে, বাম পা'ডা জিম জিম গরে। এহন আঁই কি গরুম?"
7606,"৭-৮ বসর ধরি আঁর মূঁআত ধলা ধলা দাগ, কিয়ন্তে তঁনত্তুন বুজা ন যাইলেও গত ৩-৪ বসর ধরি ছাফা বুজা যার। আঁর ইটা ফোদা ধলা দাগ ন লগে চুলকানি আছে। বেশিক্কে এলার্জি’র লাই ধলা দাগর ভিতরে হউর হউর গোটা ওই যা দে লগে তো চুলকানি আছে। এক্কান মেডিসিন বিশেসোগ্গো রে কায়িবার দেখাইছি ইতে কইয়ে ভেসলিন লাগাইবার লাই কিয়ন্তে কিয়েন্টেউ কিচ্ছু ন অইয়ে। একবার যাইলে ২-১ দিনর ফারা দি আঁরা পুরা মূঁঅত মূঁঅত ওই যা দে। ফ্লিজ ইটারে ঠেকাইবার লাই কি গইরতাম কইন ফ্লিজ।"
4769,আঁর বইনর আঁত হতের তলার মাড়ি দাঁতত ফোঁড়া অই গিইয়ে। বহুত বেয়াথা অরদে লোকাল ডেন্টিস্টর গাছত লওনের পর ইঁতে শুধু সাফা গরি ৬০০ টেয়া লই গিইয়ে আর হেই জাগাত জিংক অক্সাইডর মিশ্রণ লাগাইয়ে। কইয়ে হাত দিন পর আইতো। মানুস মারফত জাননত ফারি ইঁতে টেয়া লওনের লাই বিমারিরে দুই মাস ফরিয়ন্ত ঘুরায়। ইয়ার ফর নাকি ফাইনাল ইলাজ দে। হেই ডাক্তার আঁরে কইছিল দুই মাস ফর ফোঁড়াত রুপার প্রলেপ দিবো। এই বাফারত আঁর কি গইত্তাম?
16723,"গইল ৭ / ৯ / ২০২০ তুন জঅর। শুরত তালু উগুরে হল্লা খসখসি ভাব আসিল। তারফর নাক্কুন পানি ফড়া শুরু গরে, এর লগে জঅরর মাতরাও বাড়িয়ে যায় ( প্রায় ১০২ )। আইজ ( ১০ / ৯ / ২০ ) জঅর ৯৯ - ১০০ মাঝাআঝি। হাইসর লগে খফ বাইর অইয়ের। এইছাডা আর কুনো লক্কন নাই। আঁর কি ক’র’না ফইচ্ছা গরাইতে অইব নি? উজ্ঞেখ্য আঁই নাপা এক্সট্রা আর গইরাত্তুন জিথ্রক্স ২৫০ হাইয়রুম।"
15857,"ডাক্তার ছাব, আঁর মার বয়স পচপন্ন বছর। তাইনোর হঠাৎ বেশি পেশাবর সমস্যা অইয়ে। হোনো ধরেরে তাইন পেশাব আটকাই রাহিত ন পারেরদে আর ব-অঁত বেশি পেশাব অয়রেরদে। তাইনোর ডায়াবেটিস ছাই দেখা গেইয়ে ৯.১০ রিপোর্ট আইয়্যে। দয়া গরি জুরুই জানাইবেন কি গইলে ই বেশি পেশাবর রোগতুন রক্ষা পাইত পারেন।"
7865,"আসসালামু অয়ালাইকুম। আঁর মাইয়ার বয়স অইয়েদে পাঁচ বছর, এ গত দুনদিন ধরি ডাইন ফর উরুতত বওত ব্যাতা অনুভব গইজ্যেদে। আর হাডি চলা গইত্তে গিয়া আর ফর নাড়াই ছাড়াই গইত্তে গিয়া মাজে মাজে কান্দি কান্দি বওই পইর্যে। কিন্ত্তু উরুতত টিপিলে ব্যাতা পায় ন, আর ধরি টানি দিলে ব্যাতা পাইয়্যি। মেহেরবানি গরি এ সমত দাওয়াই দি মদত গইলে বওত উপকার অইতদদে।"
8094,"আঁই বউতত বয়স ২০ বছর অয়, ইবা ৯ মাসর ফুয়া অইয়ে, এই রমজান মাসডা ইবার ডেলিভারির মাস, ডাক্তার ২২ / ০৫ / ২০২০ইং ইবারে ডেলিভারির সাম্ভাব্য তারিখ দিছে। আইজকাই প্রায় ৫ দিন ধরি ইবার কফ, কাঁয়া আঁর গলা ব্যাথা। হুকা কাঁয়া, বুকত কফ জইম্যা, নিশ্বাস লইত কষ্ট অই যারদে, নাক ও বন্ধ। এহন কি গরা যায় আঁর হন মেডিসিন খাইলে গম অইব, যাতে ফৈড়র ফুয়া আঁর মা'র হন সমস্যা ন অয় হেই ধরনর হন মেডিসিন আছে না? যদি হন পরামশ অয় বা চিকিৎসা সেবা থাইলে এইট্টু হইবেন... প্লিজ।"
17336,"আঁর বউত দুয়া ফোয়াইন সিজারত অইয়ে। ছোডো ফোয়ার বয়স আড়াই বছর অইয়ান ফরেও তার ফোয়া হাদা অইয়ের ন'। দেহা অইয়েদে, যারার হাদা ডেলিভারী অইয়ে, তারার ফোয়া হাদা অই যাইয়েদে। আঁর বউত বয়স চব্বিশ বছর। ইয়ে খানা কন্ট্রোল গরের। আঁর সওয়াল অইলো, সিজারত যারার ফোয়াইন অয় তারার ফোয়া কি একটুন বড়ঁই থাহে, না কি হাদা অয়?"
7644,"গদ কছুদিন ধরি আর দো ফোয়াঁর আঁডুদ্দুন নিচ ফোঁয়ত হুন বড্ডা বেতা গরেরে, এই বেতার ফরা আঁই রাত্তি গম ন ঘুমাই ফারি এ। বেতাডা গদ এপ্রিলর নঅ তারিক্কুন, দুই হাজার বিশ। আর অফিস বন্ধ অইয়ে এক তারিক্কুন, ইয়ার আগত আর এইরুম বেতা ন অইতো। অহন আচলত আঁই কি পইত্তেন নিয়োমিত চলি ন, তাই কি বেতা গরেরে? নাইলে আর কুনো কারণ, আঁই আচলত বূঁজি ফাইর ন। আঁরে কছু সমাধান দিয়ক প্লিজ, আচলত বড্ডা খাআপ লাগের ফোয়াঁত বেতার ফরা।"
16450,"স্যার, আঁর পইত্তেন গোসলর ফর পুরা গাঅ চুল্কায়। আঁই বউত ফানি বদলাইচি। কিন্তু হাইল্লেও গাঅ চুল্কানির বন্দ অয় ন'। এম্নেই অন্য সময় সব কিচ্ছু ঠিক ঠাক। কিন্তু গোসলর ফর ফরি গাঅ চুল্কায়। কুনো ধুনর গাঅ চুল্কানির দাগও আঁই দেকিত ফাই ন'। কিন্তু কিয়েন চুল্কায় এ কারণ বুজ্যুম ফারলাম ন'। যারা ভালা জানে ওঁয়ারার পরমরশ আসা গরি, বউত ধন্যবাদ।"
12480,"৭/৮ দিন ধরিঁ গলাত হাইল্কা ব‍্যেতাঁ। মন অয় ঢঁক গিল্লেঁ ব‍্যেতাঁ লাইগবোঁ। কিনি ব‍্যেতাঁ ন লাগে। টন্সিলর জাগাডা এক্কানা ভারি ভারি লাগে। কিনি দেহা যায় এমন কোনো ফোঁলা নঁই। ব‍্যেতাঁডা কঁমে বাড়ে আর ডাইন পাসত বাইন পাসত নড়েঁ। আর এক্কা সমস্যা অইলোঁ হাইঁ তুলিবাল্লেঁ জঁহনঁ চয়াল বেশি কঁলা অয়, তঁহন চয়াল বন্দঁ গরিবার সমত ডাইন পাসত চয়ালর জয়েন্টতঁ আডকিঁ যাইত চাইয়্যেঁ। সাভাবিক বাবে বন্দঁ অইত চাইয়্যেঁ নঁ।"
17517,"আসসালামু আলাইকুম। আঁর পুয়ার বয় আইজ্জে ৬ মাস ২৫ দিন চলির দে। এর প্রাইশ সময় আমাশা বায়খানা লাগিই তহের দে। অইলে গৈয়্যু পরশু রাইতত বায়খানার লগে হুন আছিল, মানে হুন আমাশা বায়খানা গরিছে, কাইল্ল্যে সারাদিনত আর হুন আমাশা ন গইর্যেইও এমনিইত আমাশা বায়খানা গরিছে প্রাইশ ৩ / ৪ বার। আবার আইজ্জে হকালও একবার গরিছে। আঁই এহনো পর্যন্ত এরে কুনো ওষুধ খাওয়াই ন। মেহেরবানি গরি জাঁনাইবেন আঁই এরে এহন কি ওষুধ খাওয়াইয়ুম, অইলে আপনারত বেশি উপকার পাইয়ুম।"
20211,"আসসালামুআলাইকুম , গত তিন দিন ধরি পায়খানাত গেলে মলদ্বারত সামান্য জ্বালা-পোড়া অয়। ইতা পায়খানা গরিবার ফির ৫-১০ মিনিট পইরযন্ত বুজা যায়। পায়খানা সাহাবিক আছে। আর পায়খানার লগে কুনু রক্ত দেকিয়ুম নঅ। মাস হানিক আগেউ এইরকুম মনে অইছিল, কই দিন ফির এমনিতে হমি গেইয়্যে। এহন কি গরিত্তাম ফরান চাই। শুক্কুরিয়া।"
10937,"আচ্ছালামু আলাইকুম, আঁর বউয়ার হৈ দুই বছর আগত সিজারর মইদ্ধে ফুয়া ওইয়ে ইবাও মরা। অনত্থে নাকি তার তলফেইটত চাপ ফইলে দুওন অয় আরুন মইধ্যে মইধ্যে চিনচিন গরে। প্রসাব ফশা মগরে পায়খানা অয় ন ঠিগমতন। ইতাছাড়াও শরীলও বন্ধ অয় ন হুনো। লকডাউনর ওস্সিয়ে ডাগদরও দেহাইত ফারি ন।"
7760,"আঁর দাদী'র বয়স আশি বঅর। এইয়ুন আইজ্যা হঠাৎ গরি মাত্তা ঘুরি মেজত ফরি গিয়া মাস্তাত অল্প আআত পাইয়েন, আর কতা কইত ন ফারন আর লড়চড়াও গরিত ন ফারন। এইয়োনর খাওয়াদাওয়া স্বাভাধিক আছে। এই অবস্থা'ত এইন'রে হাস্পাতালত লই যাইয়ুন সম্ভব ন অরাদে। এই বিষয়ত অনেরা'র ফরামর্শ ছাই।"
17115,"আঁর তীন দিন অইয়ি জ্বর, সর্দি-কাইশ, শউর বিয়াথা। কাইশডা একটুন বেশি। জ্বর ১০১ তাল্লাই অয়। রাইতত জ্বর একটুন বেশি অনুভব গরি। সারাক্ষণ খালি অস্থির লাগে। ঔষধ হিসেবে ১. এক্সেল + (এক + এক + এক), ২. রুপাডিন (এক + শূন্য + শূন্য), ৩. টুসপেল সিরাপ দুই চামচ গরি তীন বার খাইর। কিত্তে অবস্তার ভালা অইয়র ন। এই অবস্তাত কি গইরথে পারি?"
4946,"আসসালামু আলাইকুম আঁর বউর আঁচ্চি আইয়ে, বউর বেশি আইয়ে। নাঅত চাপ দিলে বউর অন বন্ধ অয়। এঁর পঁরে নাঅ বন্ধ অই যার, ঠান্ডা লাগের। আঁই কেইত্তা দিন ধরি নাঅ অ ফান বন্ধ আছে। বেশি গরি আজাল্লে ঘুমতুন উইট্ঠার পঁরে আঁচ্চি বেশি আইয়ে। নাঅর পানি হতক্ষণ পঁরে আবার বন্ধ থাহে। কাশি নাই, জ্বর নাই। এ সমস্যা বউর বেশি অয়। এলার্জি জাতিয় কুন খাবার হাইলে আঁচ্চির মাত্রা বউর বেশি অয়। এ'ই মূহুর্ত্তত আঁর অত্তারা কি? জানাইলে উফকার পামু।"
20713,"আসসালামু আলাইকুম। আঁর মার বয়স পঁয়শট্টি বছর। তানর বাঁয়া ব্রেষ্টত অয়ন ৫ দিন ধরি এক্কান বিষ ফোঁড়া অইয়ে। ফুলি লাঁল অই গেইয়ে আর ইতার কুবাবত তানর গার, হাত, আর পুরা শরীল ব্যাথা আর জ্বর জ্বর লাগির। জাগাডা জ্বলিবার দরছে। ব্যাথা কমাইবার লাই নাপা এক্সটেন হরির। আঁরতি ব্যাথা ডা পুরাপুরি ন কমে। তানর হাইপ্রেশার আছে আর পইত্তেন উশুদ হন। ই হালত ব্যাথা আর ফোঁড়া তোঁইন আরাম পাইবার লাই পরামর্স চাইর।"
18251,"আঁর পোয়ার বয়স ফোঁছ বসর। গত দুই দিন ধরি হালকা জ্বর আছিল। আইজ নাই হন্ডে সমস্যা অইয়ের যে গত দুই-তিন দিন ধরি রাইতত ঘুমাইবার আগে কাইবার ফেঁউত গইত্তে যায়, এমনকি দিনতও ইয়া সমস্যা অইয়ের। ফোঁছ মিনিটত চাইর-ফোঁছ বার। ফেঁউত খুব কম হরে, কাইবার ফোটা অয়, ফেঁউতর রঙ অলদ। ফেঁউতত জ্বালা পোড়া আছে নি না কইতে ন ফারে। প্লিজ কি গরিত্তো আচে জানাইবেন।"
15832,"আঁর মার বয়স পঁইষট্টি বছর। জ্বর ছাড়ে আবার উডে, হালকা কাঁশি আছে, মুহত অরুচি (পইটত ভার ভার লাগে)। হৰুঅলাতুন পায়ূপথত গেজোর সমস্যা আছে। খানা হাইতে নোয়ারে, ৫-৬ দিন পর পায়খানা অয়। জানাইলে খুশি অইতাম। আঁর মা গ্রামর বাড়িত থাহে, আঁই ঢাকাত।"
13985,বহুত দিন ধরি আঁর মাতাত চুলকায়। চুল এলাই দিলে দেহা যায় ছাতাঅর লাহান ধলা ধলা অই রইয়্যে। আঁই কিটোকোনাজল শ্যাম্পু ব্বহার গরিরদে আর ইকোনেট প্লাস ক্রিম ব্বহার গরিরদে এক মাস ধরি। মাগার ক্রিম ব্বহার গরা বন্ধ গরি দিলে আবার বেশি চুলকায়। এইতার স্থাযী সমাধান কি?
16490,আঁই হোর গত ৭ মাস আগে আঁতাত ছোড পাইছিলাম। এহন আঁতাত ব্যাথা আছে আর আঁত আর আথর জোয়ালে হার কট কট আওয়াজ গরে যদি হাত উপুর নিচ গরি। বারি কুনো জিনুস ধরির ন'পারি। এক্সরে গরাইছিলাম ডাক্তরে কইছিল যে ঠিক ওই যাইবো এট্টু সময় লাগিবো কেন এহনও গম ন'অইয়ে আর ইয়ার লাগি কুনো ওষুদ ন'দিছে।
22996,"আসসালামু আলাইকুম। ডাক্তার সাব, আঁর বয়স তিয়াল্লিশ, ফয়তত এগারটা তিরিশ মিনিটের ফরে বুঝি ফাইলাম, আঁর ফेट ফুঁয়াই রইছে আর বমি বমি লাগের, এডার কিছোও ফরেরতোন পাতলা পায়খানা শুরু অইল, এহন দুইটা বাজে, এহন ফর্যন ছয়/সাতবার পায়খানা অইল। এইবাত্তে কি গরি ফারি, পরামর্শ দিলে উপকৃত অইয়ুম ইনশাআল্লাহ।"
1878,"আঁ’র বয়স বাইশ বছর তিন মাইস, লম্বা ফঁয়চ ফিট তিন ইঞ্চি। আঁ’র বয়সী সয়ব দোঅস্তরর মুখভইরা দাইয় আছে, মগর আঁ’র এইডার তুলনাত এক্কেরে কম। আঁই জানং, এইডা হরমোনর কারণত অয়। তে মহোদয়রে জিগাইয়ুম মুখত দাইয় গজিবার কোনো উপায় আছে নি? অইল্লে বাজারত যেই বিয়ার্ড অয়েল ফাই, ওইডাত কোনো ফাইদা অয় নি? এইডা বাদে আরাক কোনো উপায় থাইলে জানাইবেন। মেহেরবানি।"
17338,"আঁর নাক বারে বারে বন্ধ থায়। এক্কান পর পর নাক টাঁনুম। রাইতত ঘুমাইতে গেইলে আঁরও বেশি সমস্যা অয়। শ্বাস লিত্তে কষ্ট অয়। এই সমস্যাডা বহুত দিন ধরি। ঠান্ডার ওষুদ লইলে এক্কান ভালা থাকি। আফরিন ড্রপারডা কিয়দ্দিন আগে ব্যবহার গইজ্জিলুম। অহন মনে অইছিল বহুত ভালা আচি। ঘুম ভালা ন অইলে আঁর বহুত সমস্যা অয়। আঁর চোগ, মাতা ব্যাতা গরে। হেই জন্যে কোশেশ গরি জেঁ ভালা ঘুম অয়। আঁর নাকর এই সমস্যাডা কিল্লাই অয়? কি গইজ্জেলে এক্কেরে ভালা থাইয়ুম?"
21852,"আঁর ডাইন ফাঁর টিয়াই আঙুল হাপ্পা অবস মনে অইতাসে আর মনে অইতাসে এঁকবারে বগা অই আছে, আঁত সলসল কম গইরজে। বেশি শিঁত অইলে ইনিন অয়। আর আঁর এঁক নাহ সব সময় বন্ধ অই থাহে, যদি এঁকখান খুলি যায় তো আরএখখান বন্ধ থাহে। ইনিন গরি বহুত দিন আচ্ছে। এহন আঁই ইনরতুন হনগরি মুক্তি ফাইয়ুম।"
21187,"আঁই হুনু দুক্কুম বিয়াঁধের ওষধ হাইত্তাম ন। হাইলে আঁত ফোঁ মুখ ফুঁইলাই যার। বঁঅতে হইর‍্যে কিডনির মসইব, এইল্লাই ইতা অইর‍্যে। এহন আঁর গরনীয় কি? আর ইঁয়ত হরার ভিত্তি হদ্দুর? এহন কি আঁর কিডনি চেক গরাইওন লাইবদে? আর অইলে হুনু চেকডা গরা দরকার মনে অর‍্যে?"
15487,"আসসালামু আলাইকুম। আঁর উগ্গোত্তি ৫ ফুড ২ ইঞ্চি, ওজন পঁচাত্তর কেজি। আঁই গত দুহাজার হতের সালর হাই প্রেসার আর বুকর বিয়ার লাই হিয়ার্ড স্পেশালিস্ট অলের পরামর্শত বাইজোরান ২০, বিস্লল ২.৫, রসুভা ১০, ইকুস্প্রিন ৭৫, নাইট্রোমিন ২.৬, মন্টেয়ার ১০ হাই যারিয়েদি। ক'য়দিন ধরি মাজে মাজে বুকত বিয়া অইয়ে। নাইট্রোমিন স্প্রেয়ু লন লাগের। করোনা রোগর লাই পইত্তেন টেষ্ট গরা বা ডরঃ দেহাইত পারির ন আর পইত্তেন বায়ামও গরা অরের ন। ইবা মাত মনে রাইকজেন আঁই সাতাশ বছর ধুঁয়া হাই গত তিন বছর ধরি পুরাপুরি ধুঁয়া হানের ন। কি গরিত্তার আঁরে জানাইবেন। ধন্যবাদ।"
14758,"এক। খুশখুশা কাশি অওায় বিশ দিন ধরি, দুই। ইদর দিন জ্বর আছিল ১০০, তিন। অ্যান্টিবায়োটিক লগে আঁরো দুয়া খাওয়াইবার কারণত ইদর পরর দিন থাকি জ্বর ন, চাইর। আইজতক কাশি ন ছাড়ে, ফাচ। শ্বাসত আঁদালা সমইস্যা অর, ছয়। উশখুশ উশখুশ লাগে, গম ন লাগে।"
24379,"আসসালামু আলাইকুম। আঁর বঅস আঠার বঅর। হইজ্যা রাইত হঅন আঁর বুকত বেতা। ওত বেশ নঅ। এট্টু ক-অরি রাখি, আঁর গ্যাস্ট্রিকর পেরেশানি আ'দ্দে। হইজ্যা রাইতত এগুয়াই কার-অনত ব-অউত টেনশনত আছিলুম। বেতা-ও ও-অইনঅই হঅন শুরু অইছিল। এ-অইন অবস্থা-ত আঁর কি গ-ওরন লাগিব?! বেতার লাই কি কুনু অউষদ আ'দ্দে?!"
24213,"আঁই কুনো ধোরণর মাইনস্যের চাপ লই কাম গইরবার ন ফারি। যদি হটাত আঁডা নোটিশ আহে বা এগা কামর হুকুম ফইজ্জে, আঁই ব-অৎ নার্ভাস ফিল গরি। আঁর মাতাত চাপ ধইর আইয়ে। এইভাবে আঁই আঁর জীবনরে সামনে লই যাইবার ন ফারি। চাপ লই কাম গইরবার তাকত ন থাইকলে ফিশোঁত ফইজ্জে যাওয়াডা স্বাভাবিক। এই চাপ লই কাম গইরবার শিইকতে আঁই কি গইরতে ফারি? ফড়াই লেখীর সুবাদে ঢাকাত থাই। বাড়িত থাইকলে আঁর বিপি নর্মাল থাহে, ঢাকাত আইলে হাই ওই যাঅয়।"
12616,"আঁইর বাপর বেয়ানে প্রেসার ২১০ / ১১০ আছিল, এই সময় ওনার দোহাত কাঁফ আছিল। এই সময় ডাক্তার ন-পাইয়েরে একজুন কম্পাউন্ডার দিই প্রেসার মাপাইছিলাম। এই সময় এঁয় কইয়েদে, প্রেসারর কারনে অর। বিকালত প্রেসার ১৬০ / ১০০ আছে। কিন্তু হাতর কাঁফুনি ন-কমের। ইতা কি কারনে অইত পারে? জানাইলে গম।"
6072,"আঁর ডাইন কুঁসফাতত্ আর ডাইন বিচফাতত্ ব্যাথা। গরম অই উডে। মনে অয় ভারি কিঁউ বইন গইলে বাড়ে। খাছ গই দুই বছরর পোয়াডারে কঁলত্ লইলে বাড়ে। আইজ ব্যাথা অইলে জনালাত্ ফোঁয়া ঠেইক্কাই উরত্ তুলি রাইখ্যিলাম, কিঁছুটা কমিল। আঁর বয়স সাঁইত্রিশ, ব্যাথা ক্বচিৎ অইতু কয়া বছর ধরি। নিয়োমির অই যারদে মাছওয়ানিক অইলদে।"
16423,"আঁই শনিভারতূন রাইতত জ্বর জ্বর লাগের, দিনত জ্বর উড়া-নামা গরির, ওব্বা অয়তে-হয়তে জ্বর এট্টা ভালা অই যার। আজি বুধ্বার অহন কুনো জ্বর নাই হন্ডে হাঁচি দিত মনত বেজ্যা শক্তি লাগের, ভিতরতূন মনে অয় পইত্তেক অঙ্গ পইত্তঙ্গ নাড়াচাড়া গরির। জোরত শ্বাস লইলে মনে অয় ফুসফুসর মইধ্যে আওয়াজ অরের। অহন আঁর কি গইত্তাম?"
20512,"স্যার আঁর বাপর বঅস পঁয়শ বঅসর। তাঁর এক অফতাররও বেশি কাশি, কিন্তু দুই তিন দিন ধরি তাঁর বঅৎ বেশি কাশি। রাত্তি কাশিয়র লাই গম গরি ঘুমাইতও ন ফারে, বরং রাত্তি কাশি আরও বাঢ়ি যারগই। কাশিতে কাশিতে তাঁর গলা হানি গেইয়্যে, এন্ড গম গরি কতাও কইত ন ফারে। এহন কি গরন ফরিব?"
15946,কুঁয়োওঁ দিন আগে শরীল কাপুনি আর ঠাণ্ডা লাগিছিল। ইবায়া ইয়ান ঘন ঘন ই অইয়েরে। কাইল্লে দোহরত অইছিল। রাইতত ঘুমাইত্তে যাওয়ার আগতও। আঁরেও আইজকা বেআন্নাতও অইয়ে। খাছ করি খালি পেটত ই মনে অইয়ে এই সমস্যা ইয়ান বেশি অইয়ে। আত ফাওর পেশী গইলান কাঁপের। লগে ঠাণ্ডা লাগের। তহন উরফুড় লাগের। কুনুও ধরণের টেষ্ট গরিবার দরকার অইলে কইয়েন প্লীজ। প্রসঙ্গে আঁই করোনা পজিটিভ আছিলাম। গত মাসর এক্কুশ তারিখ দুইয়ম টেষ্টত নেগেটিভ আইছিল।
21492,আঁর বয়স আঠারো বছর। বহুৎ দিন ধরি আঁই আঁর অন্ডকোষর ভিতরত ডাইন ফাত্তে গুটির লাকান তইয়্যা কিছু একখান অনুভব গইরতাসি। কোন ধরণের দুক্কু ন অয়। এ বিষয়ত লাই আঁই বেশি চিন্তাত পরিগিইয়ে। এ হালে আঁর কি গইত্তাম? আঁই এ বেয়াধিঁর লাই কি বিসেসজ্ঞ ডাক্তর দেখাইবার ফারি না?
10859,পাইলসর হমসশার কি গরিতল্লা ফারন যায়? কি ওষোদ হাইত ফারুম? কইতা মাস আগেউ এ হমসশা আছিল। অহন মাত্রা আছিল ২°। পয়লা হইছিল ২০১৮ সালত। এইল্লা বাতরুম গরের বকত মলদার জ্বালাফুরা গরের। আর হুনু হমসশা ন অয়। অফারেশন ছাড়া কি ফুরাফুরি সুমুত হইতো ফারিব নি?
16618,"আসসালামু আলাইকুম। আঁর বয়স চইব্বিশ পলাস, উচ্চতা ছয় ফুট। আঁই কেইক্কা মাস ধরি খেয়াল গইজ্জি বিয়ানো ঘুমতুন উঠি ব্রাশ গইজ্জিবার সময় আঁর দাঁততুন বওত ব্লিডিং অই যারদে। এইছাড়া পইত্তেন হালকা চাপত / আঘাতত ই দাঁতদি রক্ত বেরই যারদে। এইর স্থায়ী সমাধান জানিবর চাইয়ুম। ধন্যবাদ।"
5928,"আঁর কিডনি ফাতর ওইয়্যেদে। আঁধা আঁধা ব-অউত বিয়াথা গরের। আগত ডাক্তার দেহাইছিলাম। মেজাখানত এক বসর গম আছিল, এহন আঁর বিয়াথা শুরু ওইয়্যেদে। এহন কি গইত্তো ফারি? এহনকার হালতত চাই হসপিটালতউ যাইতো সাইর ন'অঅ। আঁর ফঁস মাসর বাবুউ আছে, হেনে আগর উষুধ ডাইল্যা হাইতো সাইর ন'অঅ। কি গইজলে ক'য়দিন গম থাইতো ফারি?"
23460,আঁর বউঅর বাঁয়া আতো ঝিনঝিন গরের। লগে মেলা বেতা। আতো শক্তি ন’পায়। হাত উগ্গোত তুলিব ন’পারে। নড়াছড়া গরিব মেলা কষ্ট অয়। গত তিন মাস বেতার লাই নাপা খাইছে। কি গরিবো? অর্থপেডিকস দেখাইলে মুসিবত থাকি রেহাই পইওন যাইবো নি? নিউরোলজির ডাক্তার দেখাইয়ুম।
16596,আঁই বিয়া গরিছি দুই বচ্ছর অইল দে। বিয়ার এক বচ্ছরর বিতরে আঁরার বচ্ছা কনছেপ অইয়ে। কিত্তু আঁরা এক মাসর বচ্ছা হোমিও দওয়া দিয়া নষ্ট গরি। এহন আঁরা আঁরবার বচ্ছা লইত চাইরাম। গত মাসত কোশেশ গরিছি। কিত্তু মিস অইল। এহন আঁরা কি গরিত পারি? ? ?
6861,"আঁর ছুরুয়ার বওশ এগ বওশ পাঁচ মাশ। তার ছার-পাঁচ মাশ ধরি দিনর বেলাত কুনু মুতোর হত্তাত সমস্যা ন অয়, কিত্তু ফইত্তেন দিনও রাত্তে ঘুমাইততন বা ঘুমর ফরে অউ মুতোর হত্তাত চুলঅ্যায়। মইধ্যে মইধ্যে চুলঅ্যায় আর কান্দে দে। তহন আঁরা ভিঁয়া কাপর দি মুছি দিই বা মুতোর হত্তাত ফানি দিই তহন তার ইক্কিনি গম লাগে। মায়া গরি ইনর গম কুনু সমাদান দিইয়ারে বঅউত ফায়দা পাইয়ুম।"
16072,"আঁর আফুর অয়স আড্ডইশ বছর। তাইন কিছু সমস্যা বহু দিন ধরি দেহা যার। সিলেট ওসমানী হাসপাতালে তাইনরে টেষ্ট গরাঁর পর তাইনর রিপোর্টত হিয়ন অইয়ে তাইনর কিডনী ইট্টু ডেমেইজ। অষুধ হাইয়্যু কুনু সুরাহা ন পাইয়ে। এর পর ঢাকা আইয়ে আরেউ কঁয়া জাগাত দেহান অইল আর টেষ্টউ গরাঁ অইল। এর পর আস্তে আস্তে কিছু মেজর সমস্যা দেহা দিল জেমুন বাম হাতত শক্তি ন ফাওয়া। বাম হাত কাঁফন, এমন কি বহুতক্ষন দাঁড়াই থাকলে ফাইত ফানি জমি ফা ফুইল্যা যার। এত্তে জাগাত ডাক্তার দেহানর পর আসলেউ হোতাশ লাগের। এইবার আঁর পোরশ্ন অইল ১ / এই সমস্যা অলের লাই কঁন স্পেশালিষ্ট দেহান দরকার? ২ / হাতত শক্তি ন ফাওয়া অথবা হাত কাঁফন এইতা বা কিয়ের লাই অরের? আসা গরি অনরার ঠিক ফরামরশ লই পরের পদক্ষেপ লইবার ফারিউম। ধইন্যবাদ।"
18827,"আঁর বউ পাঁচ মাসর হাতঅ্যাঁ, হটাৎ তলের পেটত বিধা, নিচতলে চাপ দিরে, পেটত ছামড়া কুচকি ছিডই টান মারের, এহন কি গরন যার? দুই মাস ডোফারস্টোন ১০ হওয়াইছি ডাক্তরর পরাশর্মে, ফলিক এসিড "" ফেরোজী ' হওয়াইর। এডে শরীল দুর্বোল অইলেদি ওরস্যসলাইন এন হিরে, পইত্তেন হিরে, আঁতে আঁতে দুই তিনডা হিরে। আঁই এ মুহতত কি গরিত পারি?"
16923,"আঁঁর তিন মাইস্যার এক্কান বেবি আছে। আঁই বেবি অওয়ার পরতুন কুসুম গরম ফানি দি গুছুল গরিতাম। গয়া দুইদিন হইতুন আন্ডা ফানি দি গুছুল গরিরি। আইজ অটাত গরি জ্বর আইসসে, ব-উত জ্বর। এহন এমন আওয়ালে আঁর কি উষুধ আওনুর দরকার? আরে উষুধ আইলে কি ফুয়ার দুয়া আওয়াতে কোন সমেস্যা অইবো নি?"
1729,"ইলা কুনদিন ধরি আঁই আঁর বুক্কুত বহুত দুক্কু অনুভব গরি। দুক্কু আঁডা হুনবক্ত ন থাহে। হকালত ঘুম ওড়িবার পর... আঁর বাবে বাবে যে কোন বকতত... দুক্কু আঁডা এইরুম যে আঁই একটুক কাত ন অইলে চিত অইলে অনুভব গরি... আঁর মনত অয় দুক্কু আঁডা বুক্কুত ন, বুকর ওপর যে হাড় উগিন আছে হেইর ওপর... মনত রাহিওঁন লাগিব যে ৫ মাস আগত আঁই দুমপান গরা ছাড়ি দিই... আঁই দুমপানত এইরুম আসক্ত অইও ন আছিলাম... বহুত কম আঁর দোসরার লগে শখর বশত দুমপান গইরতাম... ইবা সপ্তাত ১ বার ন অইলে ২ বার আছিল।"
19312,"আসসালামু আলাইকুম স্যার আঁর বঅশ সাতাশ। আঁর উনিশ বঅশ বঅলত পয়লা বঅচ্চা অওনত আঁর হুনর হিমোগ্লোবিন আটত নামি আইছিল। ইঁয়াত্তক আঁর হুনর হিমোগ্লোবিন আর বাঢ়ে নাই। ইঁয়োত আঁর বউত সমঅশ্যাত ভুগিবার ফরইর। ইঁয়োত আঁরে এক্কান পরামঅর্শ দিয়েন, আঁই যেন ইনর সমাধান ফাই পাত্তাম।"
12631,আঁই তিন চাইর বছর ধরি রাইতত / ফোয়াত ঘুমত্তন উঠিয়র পর চঁক্ষের ভিতর আরে আঁত-ফাইর গিরা আইগগা পুরা শরীলত বঁউত বঁইথা লাগে দে। তইলে রাইতত খাওয়াত কম / নঅ খইলে বঁইথা কম অয়। আঁর প্রেসার বেশিভাগ সময় ১৪৫ - ১৫০ / ৯০ - ৯৫ থাঁকে। এইয়ুন খাওয়াত কমাইয়ারে ওজন কমাইছি। এইয়ুন প্রেসারর ওষধ নঅ হই। কভিড ১৯ এর কারণত প্রেসার চেক গরা নঅ অয় গইলো তিন মাস ধরি। মঁন অইয়ের প্রেসার ডাঁ নিয়ঁত্রনত আছে। মগর ঘুমত্তন উড়ার পর বঁইথাডাঁ এইয়ুনও বঁউত তীব্র আছে। আঁই কুন বিভাগর ডাক্তার দেখাইলে গম অয়? মেহেরবানি গরি এক্কানা পরামঁর্শ দিবা। আঁর ডায়বেটিস নাই। কিডনির টেস্টও গরাইয়ুন আছে। কুনু সমস্যা নাই।
14909,"আঁই বিয়াত। ছয় মাআছ আগত এবরশনর লায়া সরকারি হাস্পাতালত দিয়ুন ঔষুদ খাইরগিলাম। কিয়ন্নি গেইল দুই মাআছ ধরি আঁর পিরিয়ডর সমইস্যা অইয়েদে। গেইল মাআছত পিরিয়ড ন অইয়ে, এই মাআছর বিইশ তারিক অইয়েদে, কিয়ন্নি এহনও তলপেট ব্যাথা গইরত আছে। মনে রাখিবেন যে, আঁই পিরিয়ড অওনর লায়া তেঁতইল আর আনারস সরা মাআছ ধরি খাইরগিলাম। এই পেট ব্যাথার কারেণ কি বেশি টোয়াঁ খাইরগেদে?"
13885,"আঁর গতবার মাসিক অইছিল মে মাসর ১ তারিখত। ১ তারিখততুন ৫ তারিখ পর্যন্ত বওত খুন বাইর অইছিল। আঁর এবার মাসিক অইয়ে এ মাসর ২৫ তারিখত। গত তিন দিন আঁর বওত খুন গইত্তি দে। এহনও এক্কান গরি অইত্তি দে। আঁর বাম ফাহ্ ব্যথা গরের। মাজে মাজে অবশ লাগিবর লাহান লাগে। শরীল বওত দূর্বল লাগে। নিচুর ফেটত ব্যথা অয়। ব্যথাডা মাজে মাজে বেশি অয়, আঁর কমও অয়। আঁই বিয়া ন গইজ্জি। এহন আঁর কি গরা ফায়?"
26161,"চূলত অ-বেশি আগা ফাটি জেইয়র। আরে চূলও আ-পাতলা। অঁনে গত ২ মাস আগে চূলোর আগা কাটি অইছিল। আরে মাতাত ত্যালও বঅ্বহার গরা অয় পইত্তেন। মাতাত খুকশিও আছে মোডামুডি, মাঝে মাঝে চূলকানিও অয়। আঁরআ কি গরা যাইব চূলোর আগা ফাটা ঠেকাতত? আরে চূঁল মডা অইব কি গইজ্জে? (চূল আ-পাতলা বলি জঁড-ও অয় অ-বেশি)"
14104,"স্যার আঁর গত ৬ মাইস ধরি চুল ফড়ে দে। ফোয়াগ্গুন খেয়াল গরি, চুল ওল্লা জহন সুরুঁই কাডি ফেলি, হতার কেইচ্ছ দিন পর দেইয়ুম যে সামনার কেইচ্ছ চুল বড় ওইয়র না, জত্তুক আসিল অত্তুক্কুই রই যায়। আর আত্তে আত্তে ওই চুল ওল্লা ফড়ি যায়। এইল্লাই আঁর সামনার চুল ওল্লা এক্কেবারে কম্মি গেছে। কিয়িন্তু ইনহন আঁর খেয়াল গরি যে আঁর মাডার ফিসার ফারা ছাড়া ২ ফাশ এন্ড সামনার চুলর ৭০ % চুল একট্টুও বড় ওইয়র না এন্ড এইয়ল্লা ফড়ে দে। স্যার, ইনহন আঁর কি গরিবেল্লাই আছে? লকডাউনর লাই ডাকতরর গাশোও যাইবার ফারি দে না।"
13220,"আছছালামু আলাইকুম। আঁর সমস্যা অইলদে ফিরা দুই মাস আগে বহুত জ্বর, মাথা ব্যাথা আর শ্বাস কষ্ট অইছিলদে। ডাক্তার দেখাইনের ফর সব ঠিক অইয়ে কিনতু কাশি যারদে ন। এহনও গলর বিতর চুলকায় আর কাশি অয়। লগে হালা গলা ব্যাথা আছে। দয়া গরি ফরামর্শ দি অফগার গইরেন।"
5931,"স্যার আঁর পোয়ার বয়স ২৬ দিন। এ টয়লেট গরিবার বওত অনেক মোচড়াচোঁচড়ি গরের। মনে অয় যেন টয়লেট গইরতে কষ্ট অইয়্যার। আর টয়লেটর লগে বিজলা বিজলা রস বাইর অইয়্যার। আর কঁইসসা বওত বওত বমি গরের। মাজেমাজে কাশি দে'র। বুক্কের বিতর শব্দ গরি কফ আছে মনে অয়। অ্যাঁইলে কি গরিতো লাগিবো? অ্যাঁইলে কি হেতারে ওওষদ খাওয়া যায়িবো? যদি যায়, কি ওওষদ খাওয়াইতো লাগিবো?"
23429,"রুগির বয়স আশি বছর। গত দুই সপ্তা আগে এক চোখত ছানি অপারেশন অইয়ে। শুরুত ই ব্যান্ডেজ খুলিবার পর দেকতুন পাই চোকর আদা অংশডা রক্ত জমাট বাঁধার হাটা লাল অই রইয়ে। এইডা এহনও ঠিক অইয়ার ন। মেহেরবানি গরি কইবেন নি, এইডা কিয়ারে অইয়ারদে আর এইর সমাধান কি?"
5626,"স্যার, আঁই ইনহেলার মনটেয়ার ১০, ডক্সিভা ২০০, ইস্তেমাল গরি আরই কেন্তু আঁর শ্বাসকষ্টর কুনু ফরিবর্তন ন অয়! এনত অবস্থা আঁর কি গইয্যি উচিত? এত্তেলা আঁই এক্স-রে আর ইকো গরাইছি, ডাক্তারি এল্যা চাই আঁরে উপরের মেডিসিন এল্যা দিছিল। আঁর সারাদিন শ্বাসকষ্ট অইত থাহে হঠাৎ গরি এন অবস্থা অয় যেন আঁই এহনই মরি যাইয়ুম। স্যার, আঁই বদ্দ্যত ডাক্তার দেহাইছি, প্লিজ দয়া গরি আঁরে একখান গম সাজেশন দিয়েন????"
5220,কয়দিন ধরি মোর চোখ শুউরায়। চোখর বিতর আডা আডা ভাব আর হালকা লাল ভাব আছে। মোর বয়স চল্লিছ বছর। ডায়াবেটিস আছে আট বছর ধরি কিন্তি সগ্গল সময় নিয়ন্ত্রণে থাকে। মাঝেমধ্যে চোখ ছিক গরাই। এমন কুনু সমস্যা নাই। এই সমস্যার লাই কিয়া গইজ্জুম?
25154,"আঁর ফুয়ার বয়স পাঁচ বছর। এইগ হাফতা আগে হাল্কা জ্বর আছিল লগে ঠান্ডে। জ্বর দুই দিনর ফর চলি গেইয়্যে, ফোয়াতে ঠান্ডে এহন আছে। নাকদি ফানি ফড়ে আর রাইতঅ হাল্কা কাঁশি আছে। গঁতকাল আবার চোখ উডিচ্ছে। জ্বরর সমত নাফা খাওয়াইছি। আর টোফেন সিরাফ ঠান্ডর লাই এহন হঁয়।"
541,আঁই হঁতার আঁর শরীরর গটন বাড়াইতে ফারুম? আর আঁই হঁতার আঁর শরীররে ফিট রাহিতে ফারুম? আঁর বয়স হতেরো বছর এগারো মাস সলির। আঁই এক জোন ছাত্তর। আঁর উঁসাই পাঁচ ফুট হাত ইঞ্চি। আঁই আঁর উঁসাই আর ও হিত্তা ইঞ্চি বাড়াইতে চাইয়ুম। ইতার বারে আঁই অনরার ফোয়াত্থে হিত্তা পরমাশ সাইয়ুম।
5609,"আঁর ৫-৬ দিন ধরি জ্বর, পাতলা বাইগন, কাঁশি। জ্বর আঁগে ১০১/১০০ ডিগ্রি আছিলো। কিন্তু অক্তে ২ দিন ধরি ১০২/১০৩ ডিগ্রি অই যারগৈ। প্যারাসিটামল ৫০০ এম.জি বাদে ১০০০ এম.জি খাইয়ি। ওষুদ খাইলে জ্বর কমের কিচ্চু ওক্তর বাদে আঁউর জ্বর আঁগের লাহান অই যার। এহন আঁই কি গইরুম??"
5162,"আসসালামু আলাইকুম। ডাক্তার সাব, আঁর বউঅর দুঁই চঁউ চুল্লাই, লাল অয় এ্যান মাঝেমাঝে বেদা গরের। মন অয় চঁউর কোটাত উপরর পাতা তলে কিছু আঁট্টা আঁট্টা লাগে। ফার্মেসি তেঁইয়োন ড্রপ কিনি ব্যাবহার গইজ্জি, কুনু উফগার অয় নাই। মেহেরবানি গরি গম ঔষদ লিখি দিলে আঁই বহুৎ উফগার অইয়াম। আল্লাহ আপনার ভালা গরোক (আমিন)।"
15307,আল্লাহ অনর হোয়াই ওক। । ( আমিন ) . . . . . . বয়স ২৭। বিয়াইত ( ৩বছর + ) । হোলা পাইবার ওফরে আশাবাদী। গত মাইশত পিরিয়ড ৪৭ দিন পর্যন্ত বন্ধ আছিল। / / / ইয়া মাইশত আইজ ৩৮ দিন চইল্লম পিরিয়ড বন্ধ। আইজ বোইয়ান্নত আই ৩তা কাডি দি আলাদাগরি টেস্ট গরিচি। । ইয়া ফইল্লাবার আলহামদুলিল্লাহ ৩ বারই রেজাল্ট পজেটিভ . . . . আইস্যে। । । ইদানিং মাঝেমাঝে পেলভিক মাসেল আর ব্রেষ্টত বাইতত দুক লাগে + গ্যাসত সমইস্য অইয়ের দে আর মাডা জ্বালা পোড়া গরে + কোমর দুক গরে আর ফঅঁয়াত চাবায়। । . . . . . . . . . . অনর ফররামশ চাই . . .
13066,"আঁইরে বুবুর বয়স একত্রিশ বসর। ওনে হেইল্লাইত্থুন ওনার বাম পাওর হাটুর নিচত্তুন পাওর পাতাত্তুন হঁরি ব্যাথা পাইরাদে আঁর পাঁও গঁরম অই রইয়ে। দয়া গরি কইন কি গইরতোঁ হাই। বওত আগত এক্কা কোমরত ব্যাথা পাইসিল, ঐ ব্যাথা আঁড়ে মাজে মাজে অনুভব গরের।"
18691,"গত তিন দিন ধরি হোদা হোদা আর গলা হুগাই যারদে আর হম অক্কল কাইশ্যাও অইদ্দে, ঘুমর বিতরেউ এগো সমস্যাই অইদ্দে। বাদে কাইশ্যা ন থায়। আঁই প্রভেয়ার ১০ আর ডাইনোজেস্ট ২ এম জি পইত্তেন হেই। হুনিয়ে এলার্জি ওষুধ পইত্তেন হাইলে গলা হুগাই যার প্রবণতা অয়। এই সমস্যা ডর কারণ আসোলে কি? কুনু জটিলোতা আছে নি? কুনু ওষুধ হাইতে অইবো নি, প্লিজ সাজেস্ট গইরবাইন।"
5675,"আঁত্তুন শেষ মাসি অইয়ে প্রায় বিশ দিন ধরি। ইয়ার মইধ্যে দশ দিন লোঅর পইড়িল, আঁর দশ দিন খালি ফোডা ফোডা আছিল। আঁর পেছাপর লগে জইম্মা ফারা লোঅর এক্কান দলা আইছিল। এই মাসি ঠিক অইবার দশ দিনর পর এহন আঁরা পেছাপর লগে জইম্মা ফারা লোঅর বাইর অইয়ের। কিন্ত্তু মাসি অইয়ের ন'। আঁই বিয়া করাইছি। আঁই এহন কি গইত্তে পারি?"
23536,সাত আড দিন আগে বাইক কিক দিয়ুন ওক্তে ফোঁয়া পিছলি বাইকর তলর পার্টে আঁর ফোঁয়া বাড়ি লাগে। আঁটুর তলে এহনও ফোঁয়া ফুলি রইয়্যে। কুনু সমস্যে ফিল গরির না বা এত্তো বেশি ব্যাথা নাই। সমস্যে ঐলদে অফিসত বেশি হাঁডা-হাঁডি গইয্যলে অ্যাঁইন্যা ফোঁয়া ফুলি যায় লগে আলকা ব্যাথা গরে।
24643,"আঁর বয়স ৩০ বছর। আঁর মাসিক ঠিক নাই। দুই মাস পর পর পাইত্তেন মাসিক অয়। কিন্তু আঁনে এক মাসর বাদোই মাসিক অইয়ে দে, মাগার পইলা দুই দিন রক্তপাত বড্ড কম আসিল। কিন্তু এহন অনবরত অই যারদে প্রায় এগারো দিন অইয়ে। কি খাইলে রক্তপাত কম অইব, এইর লাই আঁই পরামর্শ চাই।"
21591,"আছছালামু আলাইকুম আমার হঁডো ভাইয়ারে লই আমি বেশি চিন্তাত আছি। তার হাদনলীত গোছ বাড়িদে, এনডসকপি গরি জানি পাইয়ি। তারে অপারেশন গরাইয়ি। মাত্তর এরফরও গম ন অইয়েরে, আগর লাখানই আছে। হগল অক্তই বমি বমি ভাব থাহে আঁর বমি গরেরে। আমি কি গরিত ফারি? আঁর যদি হঁডা পরোমশ দিতেন? বেশি উপকার অইতো।"
13410,"আঁর আগত শরীলত জবর দুঅর, ইয়ার পর জ্বর। জ্বর তিন দিন আছিল, কিয়ন্তে ইবাক্কুন ন'অ দে দুই দিন ধরি। কিয়ন্তে গতর দুঅর কমিয়া ন'অ, বহুত দুঅর গরের। ইয়ার দুই দিন পর আঁর ওয়াইফ আর ইয়ার এক দিন পর আঁর মার আঁর লাহানই আগত দুঅর আর জ্বর আইয়ে। নাপা এক্সটিন খাইলে জ্বর আর দুঅর থেমী থাঁকে, এই হালতত কি গরি পারি?"
12530,"স্যার, আসসালামু আলাইকুম, আঁর গলর মাজে কিয়ান জানি আডখি রইয়ে মনে অয়। বেতা নাই। গ্যাসর ওষধ অইলে কিয়াতোয়াল গম লাগে, গঅম ফানি অইলেও কিয়াতোয়াল ইয়ান গলত ন থাঁকে মনে অয়। মাজে মাজে মনে অয় কিয়ান জানি গলা চেপি ধরিছে। কি গইরতাম ফরামশ দিএল উপকৃত অইতাম।"
22311,"আঁই কোভিড পজিটিভ আছিলাম দশ দিন আগে। কোভিডর সিমটম মানে জ্বর, আঁশ, শইদ্দি আছিল। এহন আর কুনু সিমটম নাই। খালি হালা আঁশ আছে। কিন্তু শইর বেশি দুর্বল অই যারগিএ। একটু মেহনত গইযিলে মাথা গুইরইয়ে। এই অবস্থাত্তুন সুস্ত অইবার লাই আঁই কি গইত্তাম ফারুম?"
23153,"সালাম লাইবেন। আঁর ফুয়াপুয়ার বয়স তিন বছর ন’ মাস। ওজন ষোল-সতের কেজি। খানাত অরুচি, হাইয়ুম ন’ চায়, দাঁত কড়মড় গরের, গত দুই হপ্তা ধরি। পায়খানাও ক্লিয়ার ন’। চিটকা অইয়ের। কিরমির সিরাপ খাওয়াইছি গত সাড়ে পাঁচ মাস অইল। কিরমির সিরাপ খাওয়ানো যাইব নি, তালে কুনডা? পাশা-পাশি রুচি বাড়ানি, ক্ষুদা কমত্তি কমাইত ও পায়খানা ক্লিয়ার অইবার মেডিসিন / পরামর্শ চাইয়ের।"
3173,আস সালামু আলাইকুম স্যার। আঁর শরীল একদম দুব্বঁল। হোন কামও গইরতে গম ন লাইগে। শকতি ন পাই। শরীল সপ্পঁমই অলস লাইগে। বউত আগেত্তুন মনঅয় চউক্কুত হম দেহি। হঅনঅ হঅনঅ হঅয়েক আঁত দূরর জিনিশ মনঅয় দূরেত দেহা যায়। হঅনঅ জাপসা দেহি। আটাৎ চউক হুক্কি যায় তহন মনঅয় চউক্কুত হোন কিউ আড্ডি রইছে।
20264,"সাবিত ( দো বছর ন’মাস ) গত আড দিন ধরি 102 103 100 জ্বর থাইক্যাদে। এক্কন গম ডাক্তার দেখাই অইয়ে। ব্লাড টেস্ট গরি অইয়ে, ইউরিন টেস্ট গরি অইয়ে। পেসাব এট্টু সমস্যা পাইয়ে। ডাক্তার কইয়ে মেডিসিন খাইলে গম অই যাইবো। কিন্তু অ্যাঁনেও জ্বর কমের নয়। কি গরন যায়? ডাক্তার কি বদ্লাই আঁর দেখাইতোন দরকার নি?"
6235,"আঁর্ গলার ম্যসম্যাস গরের, একট্টু হাশি বা গলার জাটা দিলে গম লাগের, কিচ্চন পর ফুনো গলার ম্যসম্যাস ভাব, মনে অইয়ের গলার আটি রইয়ে। ইতা গলা ফিরা নি বুজি ফারি না? আঁই নুন দি গঅরম ফানি হরি আর গঅরম ফানিত গড়গড় গরিয়ুম, কিন্তু ঠিক অরের না। ই অবস্থাঅর আঁর গরনিয় কি? আঁই কি অজুদ হাই ফারি? (আঁর্ জ্বর নাই, হাটা লাইছিল কিন্তু এহন হাটা ভালা অই গেইয়ে)।"
3465,"ছাভ, আঁর ফুয়র বয়স ৭.৫ বছর, ওজন ৩০ কেজি ফাই। আইয়োত্তুন জ্বর। অনরার ফরামর্শর মত নাফা সিরাফ ৩ চামছ ফরিমানে খাওয়াইরদে। আখেরী দিনর ১২.৪৫ মিড়িত ৩ চামছ খাওয়াইছি আর লগে মাতাত ফানি আর পুরা শইল মুছি দিছি এইয়াত জ্বর ১০০ ডিগিরিত নামি আইস্যে। কিয়েনে রাইত ৬টা নাগাত জ্বর ১০২ ডিগিরি উয়রত উরি গেইয়্যে। আঁর ছাওয়াল অইল ৮ ঘন্টা ওয়াতুন আগে এহন আঁরউ ফ্যারাসিটামল খাওয়াইতাম ফাইয়ুম না? আর মাতাত ফানি দিয়াত বা শইল মুছিবার যাইবো না?"
24217,"আঁর ফোয়া বিয়াত্তির বয়স ১৬ মাস। লাস্ট ২ দিন ধরি বাবু ফেছাব গইলে এ্যাই ফেছাবত পিফড়া জমা অয়। উল্লেখ্য, বিয়াত্তি বুর দুধ অ অন্যান ছাভাবিক খাবার খাইরদ্দে অ কুনু মেডিসিন সেবন ন গরির। বিয়াত্তির ফেছাবত কি কুনু সুগার কন্টেন্ট বাইর অইয়ারদে? না অন্য কুনু সমস্যা? সমাধান দিয়্যন প্লিজ।"
19293,"আঁর মাইয়ার বয়স নয় মাস দশ দিন, আইজ্যুকালততুন পাতলা পায়খানা অইদে, কাল রাইতততুন ইমোডিস এক চামচ গরি দিনত তিন বার আর রাইস স্যালাইন চলিরদে, গম ন অইয়ের, আইজ্জুই চাইর/পাঁচ বার পাতলা পায়খানা গইস্যে, কি গরিবাল্লাই, জানাইলে উপকৃত অইয়ুম, ধন্যবাদ,"
18931,"আস সালামু আলাইকুম, আই গত ২৯ / ০৪ / ২১ তারিখ রাইতত বঅঅত গরম লাগনে গোসল গরি ঘুমাইতু গেয়্যুম। সেহেরি হনর ওয়াক্তত আঁর হালকা গলা বিয়াথা অনূভব ওইয়ে। ঐ দিন একান নাপা টাবলেট হইছি, এর পরত্তন মাজে মাজে সামান্য বিয়াথা লাগিতো, মাএক্কা গত ০৯ / ০৫ / ২১ তারিখ ইফতারর পর ডান পাড়র টনসিলত বঅঅত বিয়াথা শুরু ওইয়্যে। হাল্কা গঅঅম পানিত লবন মিলাই গঅঅরা গরিলুম, এর পরত্তন বিয়াথা আরো খঅঅর অইয়ে আর ওওন পর্যন্ত কতা কইতারে অঁঅ ঢোক গিলতারে অঁঅ বঅঅত কষ্ট ওইয়ের। টর্চর লাইট দিয়া মুখ হাই গরি আয়নাত চাইয়্যুম, ডান টনসিল এগিন ফুলা আর লাল দেখাই যার, পরামরশ চাইয়্যুম।"
2109,আঁই মাস আগোতুন আঁর গাত আড্ডা টুগা লাইগলে ওইয়ানে কিছুন অওত জালা গরিতো। ইবার পরতন আঁর আতর আংগুলর মাতাগুঁইন্যা সায়রক্ষণ জিমজিম গরে। এঁন দুয়া আতর তালুত বঅত বেয়া। আত উপাত্তে উজাইলে আতর শিরাঅলা শিনশিন গরি উঠে। খাছ গরি বাম আতর শিরা। এঁন আঁর কি গরা লাজ্ঞিবো? ডোক্তর ভাই।
14933,"গত তিন মাস ধরি কাশিতে ভুগির। অইষদ খাইলে এটতু কমির যায়, ফির অয়। লগডাউন এতার লাই গম কুন ডাক্তার এ'র পরমাশ লইত ন পারির। গত দুইদিন ধরি বুকত কফ জইম্যা আছে, কফ বাইর ন অয়। নিশাস ভরি লাগের। অন আঁই কি অইষদ খাইয়ুম? পরমাশ দি সহোযোগিতা গরিবাইন।"
21397,"হঠাৎ গরি ঠাণ্ডা থেহে গলাত বেতা, লগে হালকা জউর আছিল। হন্ডে এহন জউর ঠাণ্ডা কিচ্ছু নাই, হন্ডে গলাত বড্ড বেতা। ঢোক গিলিত ন পারির, ঠিগ মতন খানা হাইতেও ন পারির। এই বেলাত কি গরিতে পারির? জানাইলে উপকার পাইয়ুম। বড্ড মুশকিলত আছির, আর আগে হনদিন আঁর এইন্না ন অইয়ে।"
20213,আঁর ফুয়ার বয়স দেড় বছর। ওজন ১০ কেজি উচ্চোই ৩০ ইঞ্চি। খাওয়াতঃ - তোলা দুধ। মিক্সড খিচুড়ি। অন্যান্ন সলিড খানা। সমসসা - খানা রুচি কম। - বমি গরে। - গলত আঙ্গুল দি বমি গরে। - তার মতর বাইয়ত গেইলে মাথা ঠুক্কে জোরে জোরে। ইতা দিন দিন বাড়ে দে। - রাগ বড্ড বেশি। - পেশাব পায়খানা সাভাবিক। - ঘুম সাভাবিক। দয়া গরি পরামিশ দিবেন।
22921,"ক'দিন (পঁস-হাঁত দিন) ধরি আঁর খিয়া নাই, গ্যাস্ট্রিকর বড়ি হাইয়্যিদি, এহনত গ্যাস্ট্রিক লাগের না। তেলোত ভঁজা খাবার হঁই না, বাড়িততও মসলা হালাই চলি কিয়ামের এইর মইদ্যে রুঁযা তো নিয়ম মিকিড়ি খাবার হঁয়া তো আর অয় না। কিয়ামের কুনো খাবার আঁর হাইত মন ন চাই, পেট ভর ভর লাগের। মন অয় যেনো পেটুর খাবার হজমই ন অয়। আবার মুওত বেশি হেম্বা (ফেনর লাহান) আহে। ইতা কি কিরা অইত পারে নি?"
7766,"আঁর উনৈশ হপ্তা প্রেগন্যন্সি চলির। এই মুতুর্ত্তোত আঁর অউশদ চার্ট শেয়ার গরিদে। এইয়া কি একানিয়াত চালাইয়া যাইয়ুম, নইলে কুনু পাল্টানির দরকার? জানাইলে উপগার অইবো, প্লিজ। মাক্সপ্রো ক্যপ - ১ + ০ + ১ থাইরিন ৫০ - ১ + ০ + ০ প্রিকেয়ার - ১ + ০ + ১ ফলিক জেড - ১ + ০ + ১ কারভা৭৫ - ০ + ১ + ০ আইপ্যাক প্লাস - ০ + ০ + ১ ক্যালসিন ডি - ০ + ০ + ১। যদি কিচ্ছু পাল্টাইতে অয়, জানাইবেন প্লিজ। ধন্যবাদ।"
13577,আঁর বড় ভাই আইজ সঅলত্তুন জ্বর ১০০ ডিগ্রী আছিল। এ সঅলে গঁরম পানি দি গোসল গরিছে। এহন তার ১০২ ডিগ্রী জ্বর। মাতাদরা অও আছে। ডাইন রান ফুলি ফরিছে। পেশাবর রাস্তাত ডাইন কঁনাত ব্যাথা গরের। কাসি দিলে ফুলে ন। বারি জিনিস বহালে ফুলে ন। আর ডাক্তার এহন কোডাও বয়ে ন। ই অবস্থাঅত কি অউষদ খাইয়ুম ফারি?
24984,"আঁর জরায়ুর মুঅত গত দুওদিন ধরি চুলকানি অর, আর বিতরত সাদাস্রাব আছে কিন্তো বাইরত বাইর ন'অর, সাদাস্রাবখান জমাট বাঁধা দুধর লাহান, এঁর আগেউ এন অইছিল কিন্তো আঁতত ঘরোয়া তরিকাঅৎ কুসুম গরম পানিত এট্টু লবন মিলাই হেই পানিখান ইউজ গইররুম দুওদিন, পরে ফায়দা পাইয়ুম, চুলকানি যার গেইয়ুম, কিন্তো আঁরার দুও / তিন দিন ধরি শুরু অইয়েদে।"
5475,"আঁর বওস ছত্তিশ, ওজন আশি কেজি। গত তিন দিন ধরি হালকা হাঁচি অইয়ের। হাঁচি দিলে হালকা কফ বাইর অয়। ইছাডা আল্লার রহমতে আর কুনো সমস্যা নাই। আঁর রাইতত বাইজোরান বিশ প্রেশার উঁষুদ অন লাগে। আঁই গত চৌদ্দ দিন ঘরত আচি। তবে বরি কাম গইলে আঁর ব-উতত ঘাম অয়। ইতা কি ঘামর পর পর গোছল গইরততে ঠান্ডা লাগি হাঁচি অইয়ে নি? কুনো উঁষুদ অন লাইব? জানাইলে ফয়দা অইবো।"
12448,"আঁর গলত প্রায় দুই মাস ধরি কফ জইম্যা রইস্যে। কুসুম গরম পানি হনিয়া ও নুন মিশান কুসুম গরম পানি দি কুলি গরি এটটু কমিলিও বাদত আবার কফ জইম্যা যায়। আঁর আরা কোন উপসর্গ (জ্বর, গলত বেথা, কাঁশি) নাই। মেহেরবানি গরি প্রেসক্রাইভ গইর্লে উপকৃত হইয়্যুম।"
22259,"প্রিয় ডাকতর ভাই, আঁর বয়স আঠাশ বছর। আঁর বেশিরভাগ সময় ঠাআ লাগি থাহে। যেওন অল্প ভালো অয়, আবার হাঁচি আহে, নতুন করি ঠাআ লাগে। অহন ই মূহুর্তত আঁই কি গরির পারি? ২ঃ অহন আঁর ঠাআ লাগি দে, গলাত + ডাইন কানত অল্প বেতা গরিরদে। ফুছকা কাস আছে। ক্যান ঔষধ খাইয়ুম? মেহেরবানি করি জানাইলে ফায়দা অইব।"
24921,"বওস চৌত্রিশ, মাইয়াপোয়া। এই সমস্যা কিশোর বওস থাকি। হেন্ডা লাইগ্গেলে মুউর ভিতর তালুত ইনফেকশন অয়। ইয়েন খস খস ঠিক ন এক্কায়েন অসস্তি অয়। ইয়েন এইক্কা যে পানি হাইতও আঁদা লাগে। টনসিল ইনফেকশন সমস্যা আসিল। ওষুদ, এন্টিবায়োটিক হাইতঅম। টনসিল অপারেশন গরি ফেলি দিওন অইয়ে। এরফরও এই সমস্যা রই গিয়ৈ তয় আগর লাহান জোর অয় ন। এইক্কা অইলে আদা চা, আদার রস হাইলে দুই দিনত এমনি গম অই যায়। ইয়াবার অয় ন। ফারা দশ-বার দিন এই সমস্যা। ইছাড়াও দাঁত স্কেলিং গরা ন অইয়ে চার-পাঁচ বচ্ছর।"
6211,"ছার, আরার বশর ছত্তিশ বশর। তিন-চার বশর ধরি আরার ফরর তলর জাগাত কালা ফারর গম মগর ফার ন অয়। হুনু ধরনর রই বা উরুম বাইর ন অয়, অইলে চুলকায় দে। বশরর নানা অক্তত বাড়ে-কমে দে। আরার ডায়াবেটিস, থাইরয়েড আছে দে। আঁই কি গইত্তে ফারি?"
13144,আসসালামু আলাইকুম। আঁর বওস এক্কিশ বসর। আইজ্যে দুফুর আঁড়াইটাত আঁম ফাইরতে যার হটাৎ বিমরুলর পন্নাস-শাইটটা কামড় খাইতে অয়। ইবালাত আঁই চুন বাবহার গরির। ইবার লাই কি বেশি কত্তি অইতে ফারে? আঁই কি গইরতে ফারি? করোনার কার্ণে হাসপাতালেও যার ফয়দা ন।
7807,"আঁর ফরির এক চকু উঁছা, এক চকু নিঁছা। এরাম কেনে অইল? জরমর সমত তো এরাম আছিল ন। বয়েস দুই মাস। করোনর লাই কুনু ডাগতোর ফাইরাম ন। বেশি টেনশনত আচি। আইচ্ছা, কুনু আঘাত ফাওয়ার কারণত কি চকু ছোড অই যার ফারে? হে ঘুমাইলে এক চকুঁর পাতা উঁছা আর এক চকুঁর পাতা নিঁছা দেখায়।"
25567,"আসসালামুআলাইকুম, আর পোয়ার বয়স তিন মাস উফর, গত পঁইশ দশ বাইশ তারিহত জ্বর আর হাসি অওয়ায়, ডাক্তারর মাতামতত নাপা পেডিয়েট্টিক আর এমব্রোকস পেডিয়েট্টিক ডপ সাজেশ্ট গইর‍্যেদে। আঁরা খুয়ারাম, বেইমারি অইলে কহন কোয়ানি মারের (কুয়ানি), দুধ এনতা আডে না আর জোর গরি দিলে বমি গরের। ই অবস্থা গরি কি গরতাম?"
19911,আসসালামু আলাইকুম। আঁর ফুয়া বাবুঁর বয়স ২ বছর ৭ মাস। আজালততুন বেইশ জ্বর ১০২.০৪ ডিগ্রী। ১০১ - ১০২.৬ এত্তের ভিতরত ওঠানামা গরেরদে। বেইশ দুবল অই ফইর‍্যেদে। কিছুই হাইত চাইয়্যর‍্যে না হেতি পানিও না। দয়া গরি জানাইবেন কি গইর‍্যুম? জ্বর বেইশ থাইক্লেও কি বিজা কাপড় দি গা মুসসাই দিওন যাইবুনি? ধন্যবাদ।
15671,"আমার নঅন ভাই, বয়েস পঁচিশ, গত পরশু রাইত বারোটার দিক্ক্যা বাইরতুন আইয়ি গোছল গইরার পরতুন শাঁস কশট অইতাছে। মোনাস দশ গইয়ালি রাইতত আর আঁজি সঁয়াত মোট দুইটা খাইয়ে। ইঁতার দুই-তিন বচ্ছর আঁগত একবার শাঁস কশট অইছিল, তঁয় নেবুলাইজার লওন লাইগছিল। নাক্কি শাঁস লওন কশট অইতাছে আঁই। জ্বর, গলা ব্যাথা আঁর কুনো সমইস্যা নঁঅ। আঁই কি গইরবার লাইগব, কি ওষুদ দেওন জাইব?"
16285,"স্যার, আঁই আঁর বয়সত তুলনাত বেশি জিরিন। আঁর খানা-দানার উপরত বেজ্ঞাই মন ন'চায়। অন্য দিকো আঁর সমান বয়সর মানুঅগর গা-গতর বেজ্ঞাই গম দে, মগর আঁর খানা দানাত বেজ্ঞাই অরুচি, আন্নাত হাইত মন ন’চায়, কুনবা কুনবা আন্নাত না হাই। আরে এতার কারণত আঁর চেহারা ফিত্তিতও এক ধরনর শুক্কান ভাব ফুটি উডিসে। আঁরে এই বিষয়ত পরামর্শ দিয়ক।"
1798,"আঁর বহুত আগতত্তুন এই সমস্যা দে। কিন্তু সহনীয় আসিল। দুয়াই বসর ধরি সমস্যা বড্ড তিব্র। নাক বন্ধ থাহে, নফরন হাছি আইয়ত থাহে। শ্বাস বন্ধ ওই যায়। শ্বাস কষ্ট ওই। ডাক্তার দেখাইছি, অষুধ খাইছি, কাম ওইয়ি ন। অষুধ চলনত গম থাহি। অষুধ হালাই দিলে আগর লাহানই। আঁধা আঁধা কান্দন আইয়্যে। মরি যাইয়ুম মন চাই। আঁর হেপাটাইটিস বি আচে। আঁরে কি আল্লাহ অউখ গরিবো?????"
15651,"আঁ’র বুক্কুর দুই পাশত হাইক্কা বেডা লাগে দে, অঁইগেলে গলাত হাইক্কা বেডা আর নাক্কুন দি মাঝে মইধ্যে ফানি আহে। এই অবস্থাডা ফোরা বারো থেইক্যে চৌদ্দ দিন ধরি। আঁই ডায়াবেটিস, ফ্রেসার আর কোলেস্টেরল'র ওষধ হাই। এই অবস্থা ত কি গইত্তাম জানাইলে গম অইব।"
16334,"গত দুইদিন ধরি হালকা মাতাত বেতা আর শরীলর তাপ ৯৯ ডিগ্রি, কতা কতা ৯৮.৫ ডিগ্রিত আইয়ের। আর হালকা মাতাত বেতাখান রই যার। প্যারাসিটামল নাপা টাব দুয়া খাইছি কিত্তু কুনো ভালা বা খারাপ ন অইয়ে। নাক পুড়ে, হাঁচি অয়। হত্তে ওষুদ লইতে পারুম উপদেশ দিয়েন। ধন্যবাদ।"
14735,"আঁর্ বিবির পয়লা পোয়াডা দু'মাসর বক্কত মিসক্যারেজ অইয়ে। বাদত পোয়া আইবার পর আইজ হাত মাস বিশ দিন যায়, থাইরয়েড হরমোনর সমস্যার কার্ণে ( থাইরক্স আধা খায় ) আর অ্যালিজেস্ট তিন বেইলা খায় লগে আয়রন আর ক্যালসিয়াম খায়। চাইর মাসর শেষত ডাক্তার দেখাইছি, কইছিল ছয় মাসর বক্কত ডাক্তার দেখাইতে, করোনা ভাইরাসোর কার্ণে বাইর অইবার ফারিনাই। এহন আঁর কি কুনু উষুধ চেঞ্জ বা বাদ দিবার দরকার আছে নি? আয়রন, ক্যালসিয়াম কি ডেলিভারির আগে পর্যন্ত চলিব নি? রোগী এহন হন তেমন সমস্যা নাই, পোয়া হালন গম আছে। মেহেরবানি গরি জানাইবেন।"
8349,আঁ’র (বঅষঃ তেইশ) ছারা শরীলত গুডাগুডা র‍্যাশ ভরি গেইয়্যে। এইগলর চুলকানি আর বঅথা বউত তিব্র আর রুঅত গইলে চুলকানি আরেও বেশি অয়। আঁ’র মনত অয় আঁই স্ক্যাবিস রুগত ভুগিরি। আর আঁই কচুরিপানা আছন পুকুরত গোসল গইজ্জিলুম। করোনার কারণে ডাক্তারর ঠাঁই যাইতান ন ফারিরি। আঁই ক্যান্নেই এই সমস্যাাত্তুন মুক্তি পাইয়ুম?
8351,"আ্যলার্জির সমেস্যা আঁর ওরেইশ থাকে। আঁই ছাডারনত আরামঅর লাই অ্যাঁলসেট, অ্যাঁলাট্রল হাই। প্রাইশ আঁই ইয়ুন হউর। গইল রাইতত আঁর আ্যলার্জির লক্ষন দেহা দিয়াত অ্যাঁলসেট হাইছি, আর ছব টিগ আছিল। ভুরত ছেহরিঅর সমত আঁই চিঙ্গরির তরকারি দিয়া বাত হাইছি। অঁনে পইঁচিশ-তিশ মিনিট পর শ্বাসকষ্ট অয়। বেইশ বমি গরিঅর পর এক্কান আপেল হাইলে আঁই বালা লাগের। বিয়ালত আঁই বুল গরি আরঅ চিঙ্গরি হাইছি, অঁনে আঁর আরঅ দম বন্ধ অই যায়। ডাক্তারর কথামত ওউশদ আর নেবুলাইজেশন গরিও আরাম ন পাইয়ি। অহন আঁরে এক্কান ইবতেদায়ী চিকিৎসা দেওন।"
14053,"আই পরশু রাইতত বাইরর থঅঁন বাড়িত আইবার সুমত বিষ্টিয়ত হাল্কা ভিজ্জি গই। হেন্ডা পয়রর দিন থঅঁন আঁর আর আঁর বউ দুই জনর গতরত হ্বর, মাতাত বিঁথা। দুই জনর গতর খুব বেশি দুব্বল লাগে দে। এইডা কি করোনা অর লাই অইয়ে দে? আঁর বয়স চৌত্রিশ বছর আর আঁর বউঁউর বয়স একত্রিশ বছর। এন্ডা আঁরাঁত কিয়া গরন লাগতঅ? আঁরা এস ট্যাবলেট হইয়ি।"
6078,"আরার মার বয়স হাড়্ঠি বচ্ছর। তেঁই আগেত্তুন উচ্চ রক্তচাপ, ডায়াবেটিস আঁর এজমার রোগী। উচ্চ রক্তচাপর লাই তেঁই পইত্তেন রাইতত এক্কান গরি এনজিলক * ৫০ হঁয়। কাইল বেয়ানে উচ্চরক্তচাপ বেশি মনে অইয়িদ্দে আঁর শরীল নঅইযর লাগিদ্দে কাইল বেয়ানে তেঁই আঁর এনজিলক * ৫০ আঁর এক্কান হঁয় আঁর রাইতত আঁর এক্কান হঁয়। মানে কাইল এনজিলক * ৫০ দুগ্গো খাইয়িছিল। কাইল দিনত অত্তেল ঘুম অইছিল। আজ ফউর রাইতত হটাৎ অসুখ লাগিদ্দে আঁর আঁশ কাইস বেয়ান ৭ টাত রক্তচাপ মাপি হতা যায় ১০০ / ১৬০ আঁর ডায়াবেটিস হালি পেটত ৮ . ৬। হেই লাই বেয়ান ৭ টাত গেস্টিকর ওষধ, তার্পরে এনজিলক * ৫০ আঁর ডায়াবেটিসর ওষধ হঁয়। বেয়ান ১১ টাত গোছল গরিয়র পরতুন এহন কাইস আঁর অত্তেল মাতা ঘুরিদ্দে। এহন কি গরিবলার?"
11514,"আঁর বহু দিন ধরি দুই রানর মইধ্যে চুলকান। পেভিসন ক্রিম বাউর গইলে দুই / এক দিনর লাই বালা অই যার, এরফর আঁরও এইরম অয়। যেই জাগাত ধরিরে এই জাগা বাড়ে যার। চুলকাইলে লাইল্লা অই যার আরে লাইল্লা লাইল্লা রেশ দেহি। বহু দুশ্চিন্তাত আছি, এহন আঁই কি গইত্তাম ফারি?"
12493,"আঁইয়ার বউ ছয় আত্তার ধরি আফেল, ডাক্তারর হুতাত আল্ট্রা গরি হি রিপোর্ট ছাই হরিল আইজ্জোও ফোঁয়ার হার্টবিট ন আইয়ে। আরেও তিন আত্তার ফর আর আল্ট্রা গরাইত হরিল। ফেঁয়লা বার আঁইয়ার বউয়ার মিস কেরেজ অইয়ে গত ডিসেম্বর মাসত, এইল্লাই বেশি টেনশনত আঁছি। হার্টবিট আনায়বারলাই কি কুনো মেডিসিনর দরকার অইবো? না হিয়া ইতা ফুরা প্রাকৃতিক বেফার? আয়া আদ্দা গরিত ন ফারে ঠিকা ঠাক, বেশিভাগ অক্ত বমি গরে। এই অক্তত কি গরা উচিৎ এট্টু হুতাত দিবেন মেহেরবানি গরি।"
11991,"আঁই অন্দাজ তিন মাস ধরি সাবান দি পইত্তেন হাত ধুইরাম। কিয়ন্তে কয়েকদিন ধরি চাইরাম, আঁর হাত খসখসা ওই যার আরে এহন আঁর হাতর উপরর দাই সইদ্দা সইদ্দা ওই যার। অন্দাজ শীতত নক্ক দি হাতর ছামড়াত আঁচড় মারিলে যেইওক্কুম সইদ্দা দাগ অয়, হেইওক্কুম ওই যার। এহন আঁই কি গরিওম??"
15144,আঁর বওশ আঠাশ বওশ। গত ২রা মে'র তেঁই ৩রা মে'র আঁর বড্ড বেশি (১০২ - ১০৩ ডিগি) জ্বর আছিল। নাপা এক্সটেন্ড ২ দিন হাইয়ুনর পরে জ্বর ভালো অই যায়। কিয়েনে শরীল বড্ড দূর্বল অই যায়। গইত্যা তেঁই এহন ফুনো ঠান্ডা-সর্দি। এহন আঁর কি গরা ফরিবো? ? মেহেরবানি গরি প্রেসক্রাইব গইলে ফায়দা পাইয়ুম! !
12884,আঁর ভাইয়র বয়স ২৩ বছর। হঠাৎ তাইয়র মুখত রাঙা ওই ফুলি যায়... আস্তা আস্তা ইয়েন বাড়িবাত্তে থাকলে স্কিন স্পেশালিস্ট দেখাই... ডাক্তার ফরের ইয়েন ফাংগাল ইনফেকশন। তাই এক্কান মলম আর কিছু অষুধ দে। বরিং ফুল কোর্স কমপ্লিট গরের পরেও ইয়েন বালা ওইয়ো ন। ইয়েন এহন তাইয়র সারা গাত ছড়াইর এমনকি প্রাইভেট পার্টতোও... এহন কুনো হসপিটালো যাইয়ুম নো চাইর আবার টেনশনও অইয়ের।
20475,"আসসালামু আলাইকুম। আঁর ফুয়ার বয়স তিন বছর। গত দু-তিন দিন ধরি দিনের ভিতর কেইব্বা টয়লেট থাই পেচ্ছাব গরি আইস্যেদেও ফরত নঅইলে বিছনাত ফোঁটা ফোঁটা পেচ্ছাব গরি ফেলায়। আর ওরে জিগাইলে ক'ই, পেচ্ছাবর মুখত জ্বালা গরে নঅইলে চুলকায় দে। ই অবস্থা কি গইত্তাম দয়া গরি জানাইবেন।"
13094,"হাবল্লুক আল্লাহ মহানর দুয়ায় অঁতেরল্লাই বেশি ফরিয়াদ। আল্লাহ অঁতেরে সাহাই হইউক। আঁর বউ ( বয়স ২৬ ) হাইয়াল বিয়ানোত্তুন উঁচা শরীল ব্যথা ( ঠিক যেম্মুন জ্বইর অইলে অয় ) হুগ্ন খাসি। লগে মাতাত ব্যথা আচে। জ্বইর মাপিয়েই, ইতান কিন্তুন সাদারণ তাপমাত্রা। ইতার লগে কোষ্ঠকাঠিন্যর সমইস্যা অর। শরীল উঁচা জ্বালাপোড়া ( ফ্যান ছাড়িলে হাশি লাগে, বন্ধ গরিলে গইরমে বেয়াকুল )। রাইতত নাপা এক্সটেন্ট ৬৬৫ খাওয়াইছি। লগে গ্যাসটিকর দঅয়ায় আর গইরম পানি। সাময়িক ভালা অইলেও বিয়ানোত্তুন আওয়ারও আগেত্তনত। পরামর্শ চাই দে।"
11263,"আঁর বয়স ২৮ বছর, আঁর ডাইন সাইডত কোমরতুন ফাতুক বেতা, ১৫ দিন ধরি গোপনাঙ্গ ফুইলি রইয়ে আর বেয়াগ বেতা। ই মোছর সময়ত হতা কি গরিয়ুম বুঝি ফারির না। আঁই বেতার দঅই খাইছি কিয়িন্তু কুন কাম অইর না। ই মোমমত আঁর কি গরনিয়ো?"
18810,আঁর উমর ছত্তিশ বসর। প্রেসার নরমাল। দশ/বারো দিন ধরি আঁর ডান হাথ ঘার লয়ি বেইন্ গরে এক/দুই দিন। বাদে আরে ডান পা বেইন্ গরে। আঁর মন অর দে এক/দুই দিন পর পর হাথর বেইন্ পাতত যাইরগিদে আরে পার বেইন্ হাথত আইরগিদে। এই হালতত আঁই কি গরিবার পারি?
22427,"আঁর বয়স এক্কুশ বশর। গত তিল মাস আগে আঁই হামু দিতো যাইয়ি আঁর মাজাত চিন গরি টান লাগিছিল, তারপরত্থুন মাজার বিতোর বড্ডো ব্যথা। ব্যাথাডা এহন মাজার দুইয়ো ফাকে ছড়াই গেইয়ে। এহন আঁই হামু দিতো ন'ফারি, বড্ডো দুক্কুর লাগের। আরে মাজার বিতোর জইল্লে। এহন আঁই কি সিহিৎসা লইত ফারি একটুক জানাইবেন, তইলে উপগার ওইয়ুম।"
16041,"আঁর মার বওস ৫৫ বসর। আইয়্যে ক'দিন জ্বরত ভুগিবার পর বড্ডা অজল অইয়ে। তিনদিন জ্বর আছিল ন, হন্ডে আজ অকস্মাত আবার তাপমাত্তরা বাঢ়িছে। ইতার উপাত্তে আইয়্যর খাইবার রুচি ফিইজ্জি ন আইয়ের। যে ক'দিন অজল আছিল, সে ক'দিনও খালি বমিবমি লাগিছিল দে আর মাতাব্যথা আছিল। ডাক্তারর পরমরশত ডন-এ হাইলেও আবস্থা বদল অইয়ি ন। বড্ডাই নরম লাগের। বি.দ্র.: খালি জ্বর আছিল। গলা ব্যথা, কাশি নাই। ইয়া ঔষধঅন ডাক্তারর পরমরশত হন - ডক্সিন ১০০ মিগ্রা, নাপা এক্সটেন্ড, জিংক ট্যাবলেট, ফেনাডিন, ম্যাক্সপ্রো। অ্যাব কি গইরয়ুম?"
24742,সালাম রইল। বঅস - পঁইছ বঅর। ওজন উঁয়া মতন সাআবিক। বেয়ির বঅস - ছঅ মাস। সিজারিয়ান বেয়ি। ব্রেস্ট ফিডিং পইত্তেন। শরীঅর কুনু সমইস্যা নাই। সুস্ত সাআবিক। কন্ট্রাসেপটিভ পিল হাইতে ছাইরদে। সওন যায় এমন আঁর নিরাপদ আঁর কম সাইড ইফেক্ট এই পিলর নাম আঁর ডোজ জনাইলে উপকার অইতাম। অন কুনু ডাক্তারর রিকমেন্ড ন গরি অনরার উওরর পথত রইয়ুম।
23822,"আঁই এক্জন মাইয়া, আঁর বঅস আঠারো বচ্ছর। আঁর হতাত গরি এই দুই দিন ধরি গাঅত বেজ্যা জ্বর, মাথার বেতা, পাঅত বেতা দুই পাঅত বেজ্যা বেতা, সর্দি অইয়ে। এইর জইন্য বাড়ীর বাগত এক্গো ফার্মেসিত গেলদে ওল্লা আঁরে নাপা এক্সট্রা, বেতার অঁষুদ, গেছর অঁষুদ আর সর্দির অঁষুদ দিইয়ে। আঁই এঅন হিয়াইয়ে এই দুই দিন ধরি কুনু বদল ন অইয়ে। এইর জইন্য আঁই কি গরিত পারি আর কি অঁষুদ হনিত পারি? আঁই জাব্দে বালা অইওন ছাই। আঁরে মশয়রত দিয়েন।"
673,"আঁর ফোয়ার বয়স ৩ বছর, হউরোত্তুন নানা দরন বেয়াগমইত দুক্কুআ। আঁইও টিয়াক সময় মতন ছোয়াল ফেইদা ডাক্তারর মশয়ত লইছি আর গম অইয়ে, ক্যানডে অহন আঁর ফোয়া নানা দরন জর আর হন্ডাইত দুক্কুঅ অই যার দে, দাওয়াই হয়াইলে এক্কান গম রের, ক্যানডে ১২ ঘন্ডা বাইজেই আঁদাই ফারা জর আই যার দে, ইয়ার কারণ আর ফইরার বা বেয়াগম বাইরার উপায় দোয়া গরি জানাইবেন। শুকুরিয়া"
5340,"ওত্ত রাইতত খাবার হাইবার পরত্থুন বমি বমি লাগিয়ারি আছিল। খাবারডা হজম অইল নয় মনে অইয়ের। আঁতাত ফজরর ওকতত ও এইল্লা লাগিয়ারি। এর বাদে ঘুমাই যাই। বারটা নাগাত উইটঠি। ইনত্থুনো এইল্লা লাগের। বমি বমি মনে অয় আর শরীল দূর্বল। ইনত্থুনো কিচ্ছু হাই নয় আঁতাতত্থুন। কি ঔষধ হাইত্পারে? তয়, আর কুনো সমইস্যা নাই। টয়লেট ও ঠিক আছে।"
17308,আঁর ফোরর বয়স দশ মাশ। তার মাতাত ঘামাচি বা তারতুন শাত্তি বোড ফুস্কুরি দেহা যার আর হে পইত্তেন মাত চুলকায় আর মাতাত এহন চুলকানর লাই আস্তা আস্তা ঘা ফারা অই যার। ইয়ার আইজ্ঞেও এক্কেন সমস্যা অইছিল আর ইতার লাই মলম বেভার গরি ফায়দা পাইছিলুম লক্কিন মলমডার নাম ইয়াদ নাই। এহন কি গরা যাইব?
13936,মনের দুশ্চিন্তা দূর গইরবার লাই কি গরা যাইত ফারে? ? ? ? আথার মইদ্দে একট্টা ফর ফরই নানান ধইরনোর উল্টাপাল্টা দুশ্চিন্তা আইসতে থাহে আইসতে থাহে . . ! ! ! ! ! খাস গরি যহন আঁই ঘুমাইত যাই তহন বড্ড বেইশ উল্টাপাল্টা চিন্তা কাম গরে আথার মইদ্দে যেইটার কারনত এক্কেরে ঘুমর মইত্রা কমি গেইয়ে ! ! ! ! আঁর ঘুমও বেইশ পাতলা অই গেইয়ে। অন আঁই কি গইরম? ! ! ! ! !
19302,"আইজ কাইয়া দিন অইয়ে সর্দি মছিবতে ভুগিরি। খালি সর্দি, আর কোনো মছিবত ন'অ। মাকিন কাইল্যা আর আইজ সর্দি লগে খুন আইয়ের। আগেরতো দুয়েক্বার সর্দি লগে খুন আইসসিল, মাকিন অউডা দুয়েক্বার। মাকিন এইবার থামের ন'অ। এই হালতত আঁর কি গইরতাম?"
18666,"আঁর মার ডায়াবেটিস আর প্রেসার লই জ্বামেলাত আচি। তেঁই ইনসুলিন লন বিয়ান্যে ১৬ আর রাইতত ১০। কেইসদিন ধরি তান মাথা ঘুরায়। হিয়া ঘুরায়। ঠিয়াত থেইক্যে ফড়ি যাইবেলৈ চাইয়ে। তেঁই এহন ডায়ালিপটিন ৫০০ হন দিনত ২ বার, প্রেসার অষুধ হন ২.৫ র আর লগে এনজাটস হন। মাথা ঘুরান বাড়ি যারত সিনাজিন প্লাস দিনত ৩ টা হন। বাট্টে মাথা ঘুরাইতেছে। আঁইজ্জা হনর আগে প্রেসার আছিল ৭.৮, পরে আছিল ১৬। আঁইজ্জা ইনসুলিন ন দিছেন। গ্যালো হাইল আছিল হনর আগে ৭.৯ পরে ১২। প্রেসার ও লো অই যারত আঁইজ্জা অষুধ টা অফ। এর ফর ও তান মাথা ঘুরাইতেছে।"
23778,"আসসালামু আলাইকুম। আঁর বউউর বয়স পয়ঁত্রিশ বছর। গত প্রায় পনেরো দিন ধরি তার ফিতার আধাআধি মেরুদন্ডর হাড়র তোন ইট্টু দূরে বাম ফাশে বেদন অই যার, যেইডা আঁতা আত্তে নিচর দিগে নমে তলপেটতও অয়। তবে, বেদনডা ফিতার বাম ফাশত ই হরবখত থাকে। তার ধলা পানি আয় আঁর যোনিপথর উপরত চুলখনি অয়। এই অবস্তাত কুনু উওষুধ খাইতে ফারা যাইবো নে কিবা আঁর কুন ধরণর ডাক্তার দেখাইউম ইট্টু জানাইবেন।"
16966,"ফোরর বওস তিন মাস পনরো দিন অইয়ে। এর আগে পুরাপুরি বুকর দুধ ফাইত, হুট্টা গত দুইদিন ধরি দুধ আইয়ের না। খানা-দানাউ আঁতরা গরি গইজ্জে। অথচ গত সপ্তাহঅউ ফোয়া একখান দুধ খাইলে আরেকখান ফরি যাইত। ইবার কি গরা যাইবু? বিস্তারিত জানাইবেন প্লিজ।"
13695,"আর বইচ তৈত্রিশ বচ্চর। বিগত তৈন/ছাইর বচ্চর ধরি আর দুই নাগর ফোডা মচ্ছর সমইত বন্ধ থাহে। রাত্তির বেলা ঘুমাইতন সমইত এন্টাজল অ্যাডাল্ট ড্রপ দিত্তে অয়, নইলে নাগত আওয়াজ অয়। সিঁতকালত কষ্ট বেইশ অয়। গরমর সমইত কষ্ট কম থাহে। আর হাঁড়ি ধরিলে গলার মইদ্যে আওয়াজ অয়। অক্কলত এম কাস্ট 10 ঔষধ খাইলে গম অয়। মুই চাকরি গরি, এলাই বেইশতর সময় রাত্তি জাইগ্গি থাহন ফরে। তবে শারীরিক বায়াম গইলে কষ্ট একটু কমে। বেইশ জনে কইয়ে আর নাগত পলিপাস অইয়ে। গরম ফানি বা চা খাইলে কষ্ট একটু কমে। সরাফন ছার, ইঁয়া স্থায়ী হন সমাধান আছে নি? জানাইয়ুন দয়া গরি।"
11321,"নিশশ লইতো গেলি বুকত ডাইন কা'তত ফাজরত বেয়া লাগের এক দিন অইল। আঁর কাাঁসি, হাাঁডা, জর কুনু কিচ্ছু নাই। নিশশ সাড়ার বকত কুনু সমস্যা ন'অয়। প্রিয় ডাক্তার ছার, দয়া গরি সমাধান হন। বি দ্র আঁই আঘে ধুমপান গরতোয়াম, দেড় মাস অইল পুরাপুরি বন্দ।"
21818,"আঁর পোয়ার বয়স তিন মাস। খানা-দানা ঠিক মত গরের, খেল গরের, কিয়েনে পইত্তেন পায়খানা ন গরের। ডাক্তর তিন-চার দিন পায়খানা ন অইলে সাপোজিটরি দি পায়খানা গরিত কইয়ে। আঁইত্থুন তো তিন-চার দিন পর পর সাপোজিটরি দি পায়খানার অভ্যাস অই গেসে, এইয়া লমবা সময়র লাই কোন সমইস্যা কি না?"
21465,"সেভ গরি ৭ - পোনরো দিন ফরত ফরত। দাঁড়ির গোঁড়ারাত বওত বেশি মইজ্জ্যা কোষ, চাইত বিচিরি লাগের। আঁইচ-চয় মাস অইয়ে দে এই সমইস্যা অইয়ে। শরীলত দাউদ আছিল। এইতার লাই বওত অষুধ খাইছিলাম তহন দাউদর লগে মুঁওর এই সমইস্যা ঠিক অই গেইয়্যে। মগর মুঁঅত অন আঁইব্বর বওত অই যারদে খুশকির লায়, চাইত বিচিরি লাগের।"
2569,আঁর বচ্ছময় এক্কান নাক বন্ধ থাহে। লগালাগি হাঁচি আইয়ে। হাঁচির ফর নাক দি হোন লড়ে। মাঝেমধ্যে নিশ্বাস লিত কষ্ট অয়। হাঁচি অওনের ফর ই সমস্যা দেখা দে। এহন আঁর কি গইত্তাম দয়া গরি জানাইবেন। ইতার লাই আঁই এহন এলাট্রল আর মন্টিলুকাষ্ট ১০ হরর। আগেতুন গম লাগেরলেও ফুরাফুরি কন্ট্রোলত আইয়েনাই।
19396,"মনততুন যেই দিগে বেশি মন দি এয়াল রাখি, ওই দিগেয়ি ধ্যান রাখি, মনে অয় ওইয়ানাত কুনু সমস্যা আচে। এয়া ধরেন আরার ডাইন পাসের অন্ডকোষত এক্কান দিনর লাই বতা গইজ্জিল। ওর পরতুন মনে অয় যেন কিয়েরম হালকা টান টান লাগের দে। আবা যদি বাইম পাসের টাই মনোযোগ দি, ভিতরতুন এহসাস গরি তাইলে মনে অইবো, ওইটাই সমস্যা অইয়েরে দে, মগার ওইটাই তো কুনু সমস্যই নাই। এয়া ততুন মুক্তি পাইতে কি গইরতে পারি হোন প্লিজ।"
23676,"আসসালামু আলাইকুম। আঁর বঅশ ছেয়াল্লিশ। আঁই একটান স্লীম আছিলাম আরে আছি, আলহামদুলিল্লাহ। আঁগে দুফুর আরে রাইত দুই বেলা ভাত হইতাম। যেত্তুন ফেইটত মেদ জইম্যেদে। হেইলা দুই বছর অইয়েদে দুই বেলা ভাত বাদ দিয়ি। ফেইটর মেদত্তুন বাঁচার লাই দুফুরত ভাতের বদলত কি অওন গম অইবো বলি মনে গরন? অনর পঅরামেহ চাই।"
12498,"আঁর শরীলত শক্তি কম। সামান্য কোন কাম বা ব্যয়াম গরি ব-উত হা-পিয়ে উডি। ব্যয়াম গরিত গেইলে পুশআপ দুইডাত্তুন উপরে তিনডা দিত ন-পারি। পইত্তেন পুষ্টিকর খাবার হাইত চেষ্টা গরি। এহন আঁই কি কোন ভিটামিন সাপ্লিমেন্ট লইত পাইয়ুম? ডাক্তার সাহাবর পরামর্শ চাই। আঁর ওজন ছিয়াত্তর কেজি, হাইট পাঁচফুট ছয় ইঞ্চ।"""
10980,"১ বছর আঁগে আঁর বসন্ত রোগ অইছিল। কিলিগ্যা মুওত পিডীত ওনতা হালা দাগ আঁজিও আছে। দাগ মিঁশাইবার লাই কি গইত্তন ফরে? আর, আঁর চামরার রোগ ( গ্রামর বাসাত সিয়াল ) আছে আরাম পাইবার লাই কি গইত্তন ফরে? এই ২ খান রোগর সমাদান দিঁলে বড্ডা বেশি উপকার অইতুঁম।"
16707,"আঁ'র মাইয়ার বঅস ৩ বঅর ৭ মাস, অজন ১১ কেজি। হটাৎ দুফুর দুইটা বাজে 102 ডিগ্রি সেলসিয়াস তাফ উডেদে আর বমি গইজ্জে। এই ক্ষেত্তে আঁই কি বেবস্থা লইত ফারি? তবে কিসুদিন অঁওর গাত মুখত বসন্তর লাহান উডেদে আর ওসুদ হনাইওনর পর আর ক্রিম মাআর পর মোটামোটি একট্টু সুস্ত অইয়ে।"
22174,"স্যার, আঁর বওস তিরিশ, কওকদিন ধরি আঁর গলার ভিতরত বাম পাশত কি এতা সুড়সুড়ি গরে। মাইঝে মাইঝে মন অয় বাইর অইব। আঁই দুইডা গরি তিন দিনত ছঅডা সোলাস ট্যাবলেট খাইছি। কিত্তু কুনু লাভ অয় নয়। (ইবা কইলে অয় যে, আঁই প্রায় দস বওসর আগে গলাত এক্কান আঘাত পাইছিলাম যেইয়া, বহুৎ দিন পরো মাইঝে মাইঝে দুওন গরিত)।"
18727,"আঁইয়ার মার বয়স ৬০ বছর অইয়ে। গত ৫-৬ দিন ধরি জ্বর, মাথাবেথাঅৎ ভুগিরিলোঁ। সন্দেহ অওয়ায় কোভিড টেস্ট গরাইয়্যিদে আর পজিটিভ আইস্যে। আঁইও পজিটিভ আছিলাম আর চিকিৎসা চলির। তইলে এহন আঁই সুস্থ আছি। আঁইয়ার মারে জিম্যাক্স দিইল্যইদে। ৩টা খাওয়া অইয়ে। এহন উন্দুর জ্বর, মাথাবেতা নাই। কিয়ন্তি কি ওষুদ খাওয়াইয়্যুম? উল্লেখ্য শ্বাসকষ্ট বা অক্সিজেন লেভেল ৯৭ আছে।"
17250,"আঁর বসর পঁচিশ। উচ্চতা পাঁচ ফুট সাত ইঞ্চি, ওজন বাহাত্তর কেজি। কুনু কুনু সময় ব্লাড প্রেশার বাঢ়ে। আঁই কুনু সময় প্রেশার কন্ট্রোল গইরবার লাই ট্রিটমেন্ট নই নাই। ইদানিং আঁর বুঅত ব্যথা লাগির। বুঅত মনে অর কিচ্চু দি চাপ দি রাহা অইয়ে। এছাড়া কামর জাগাত আঁই বড্ড বেশি স্ট্রেস আর টেনশনত তাকি। আগেও এরুম বুক ব্যথা অইছিল বছরকানি আগে। ওজন কমাইয়ি আর সুগার এভয়েড গরি গম ফল পাইছিলাম। আঁই আঁরবার ডায়েট আর এক্সারসাইজ শুরু গইরিয়ুম বলি চিন্তা গরি। কিয়িন্তু বুঅত ব্যথা লই অফিস গরা কষ্ট অই যার। দামী পরামর্শ আশা গরি।"
13402,"আঁ'র ভিতরি ওচকা গইরি বড্ডো জোশ বাইড়ে যায়, মনত ফুর্তি বাইড়ে যায়, আগ্রহ বাইড়ে যায়, সৃজনশীলতা বাইড়ে যায়, আত্নবিশ্বাস বাইড়ে যায় কিত্তে ফরদিন আঁর উল্টা ঘডনা ঘড়ে মানে জোশ কমি যায়, ফুর্তি হন্ডে চলি যায়, মাত খালি খালি লাগে, কাম গরে না, সিদ্দান্তহীনতাত বুগি, আত্নবিশ্বাস হাওয়া ওই যার, হীনমন্যতাত বুগি, মেজাজ খিটখিটি অই যার, আত্নহত্যা গইত্তে মন চায় কিত্তে ফরদিন আঁর গম ওই যায় আঁর এডার ফরদিন আঁর খারাপ ওই যায় মুড। বচ্ছর ডাক্তার দেখাইয়ি। ইব্বেত কাম অয় নাই। আইন আঁই কি গরুম?"
16890,আসসালামু আলাইকুম। মোর রাইতত ঘুম ন অয়। রাইত তেইন্ন চাইরটা বাজে তয়ও জাগি থাই। বজ্জত চেষ্টা গরিও ঘুমাইতে ন ফারি। ঘুম ন আইয়েনর কারণে এমনি এমনি বিছাইন্যাত শুইয়ো থাইক্তে বিরক্ত লাগে। আইয়াপ্পা হকাল দইশ টার দইগ্যা ঘুম ভাংগে। আর আডা দিন ঘুম ন অয়। মেরুদণ্ড বজ্জত বেতা গরে। গাড়ও ফুরুব বেতা। সলুশন কি অন?
18675,"আঁধার পোয়ার বয়স দুই বছর দশ মাস। চাইর দিন অইল তাইর শরিলর তাপ সবসময় বাজিত থাহে সাহাবিকর তুলনাত। আইজ ওবুত দইরর ওক্তত জ্বর আইয়ে। তাইরে খালী নাপা সিরাপডা হুয়ালে জ্বর কমি যায়, কিত্তু কায়ানত বাদত আঁরা তাপ বাজি যায়। এই হালতত কি গইজ্জুম?"
22513,"আঁঁর মাইয়র নয়া জরমর ফুয়র বয়স তিন মাস, ওজন ছয় কেজি। হেতে মায়র বুকের দুধ খায়। হেতের ইয়ক্কান আমাশার ভাব আছে (মানে, পায়খানা ইয়ক্কান লেলপেলে আর হলুদা রঙর দে)। জিয়ান নঅয়, ফিশাপ আর জেগাই কান্ডার সময় হেতের হাইল্লাই ইয়ক্কান পায়খানা অই যাঅয়। হেতের মায়র কোন আমাশা নাই। ইয়নবিত্তে কি অষুধ খোয়াইউম, ফরামিশ দিলে গম অইতঅম।"
3333,বহুত দুক্কত কইত বাধ্য অরিয়ুম যে . . . আপনআর কাবারত যেয়াত্তুন কুনো শরীরর সমস্যা কতা কই . . . তেয়াত্তুন প্রায় এগজন ডাক্তার সগোল বিষয়ত সওয়ালর জওয়াব দে . . . কুনো সমাধান নয়তো প্রেসক্রাইব ন'গরে . . . অমুক বিশেষজ্ঞর কাবারত যোঁ . . . তমুক বিশেষজ্ঞর কাবারত যোঁ . . . যদি এন্নই অইব আপনআর সাজেশন . . . অইললে আঁরার কিয়নে বচ্ছরর প্রিমিয়াম প্যাকেজ কিনিত অইল আঁরার . . . ? ? ? প্লিজ . . . এননে মানুশরে বোকা ন'বানাইওঁন . . . পঁয়া কামাইত বহুত কষ্টর কাম . . . এই আঁরার কষ্টর পঁয়া আপনেঁরা বিভিন্ন মিছা লোবত লই যারন . . . যেইন্না এক্কুয়াও ঠিক ন'অয় . . .
25020,"আঁর বওস ছাব্বিশ বওসর, আঁর শরিলত কুনু সমস্যে নাই। তবে আঁর ফানি হনর এত্যা ইচ্ছি ন'ওডে। আর বোত কম ফানি হয়। আজি হঠাৎ ফিশাব গরির সমত হগোলর আঁরার দুই ফোঁডা লা আলাম রওর লর বাইর অইয়ে, বাইর অনের সমত আঁই আঁর প্রস্টেট গ্ল্যান্ডর ওইঁন এগা আলাম বেদা গম পাইয়্যুমদে। এইডা কি কুনু সমস্যে অইবো? আর এগা কতা মাজে মাজে আঁর ফিশাবর আঁরার অল্প স্পার্ম বাইর অয় যেইডার মফ এগা ফোঁডাও ন'অইবো। ফরামর্শ চাই।"
15573,"স্যার, ছালাম লইবেন। আঁ'র বয়স সাতচল্লিশ। আঁ'র এলার্জির মুশকিল আছে। আগত ডাগদার দেখাইলে আঁ'রে ওরাডিন, লিভক্সিং ৫০০মিগ্রা আর ম্যাদাত ব্যবহার গইরবারলাই নিডাজল শ্যাম্পু দিছিল। এর ফর আয়া ২/৩ বছর পর এলার্জি বাইর অইলে আর এক ডাগদার আঁ'রে লিভক্সিং ৭৫০ মিগ্রা আর রুপা উষুদ দিছিল। অন আঁ'ই আয়া এলার্জিত ধরছে। আঁ'র ম্যাদাত বিচি বিচি ছুয়াইল্লে রস আয়ে, গালত আর গাত এলার্জি। চিকিৎসা চাইয়ুম। শুক্কুরিয়া।"
5146,"অঁনেক এলার্জির ওষুদ খাইছি কিনে কুনু কাম অইত্যা ন। অঁহঁন কি গইত্তে ফারি? ওষুদ খাইছি যেইয়ন, রুপা, ফেক্সো ১২০, এজিথ্রোমাইসিন ৫০০, আরটিকা ২৫, রেফলা ৬, মোনাস ১০। এলার্জি অইলে গত গোটা গোটা চাক উডে ফুস্কুড়ি উডে, হুকহুকা কাাঁইশ অয়।"
20942,"সমস্য অইল মাতাত বেতা। আঁইলে মোবাইল চালাইলে বেতা ন'গড়ে, বা অইন্য কুনু কাম গইর্যলেও মাতাত বেতা ন'গড়ে। খালি কুনু বই বা কুনু পড়াত গেলে বেশি দন পড়িলে মাতাত বেতা শুরু অরে। এই সময় আঁই কিয়ুন লই ফাইরুম? পেতামিক ভাবে আঁইলে ছাইত ছাই, বাতত না ঠিক অইলে হসপিটাল যাইয়ুম।"
7654,"আঁর প্রেগন্যান্সি দুই সপ্তাহ সলির দে। কিন্তু দুই নম্বর সপ্তাহ ওঅতেন কালা ধাতু দেহা যার পইত্তেন। আর সঅগ সময় হাঅ, হাঁটু এই ওল্লাইন বেঁথা গরে আর হামরায়। এইতা আঁর বিয়ার অগ্গুততুন সমস্যা। কিন্তু প্রেগন্যান্সি অওনার পর ও কমের ন। এহন আঁই কি গরিত ফারি প্লিজ জানাইবেন।"
23847,"আঁর বউউর জর গতখালি ফোঁয়াড্যাত্তুন। বাড়ে আঁর কমে। নিনববই - শ’ - এক শ’ এক উডে নামে। ফইল্লা দিন গোলার ব্যাথা আসিল, এন্নো কাশি অইদ্দে লগে। গোলার আওয়াজ বদলাই গ্যাইয়ে। খালি নাফা দিয়িরদ্দে এক্কান এক্কান এক্কান গরি। এ মুউরতত কি গরিত ফারি?"
21719,"আঁঁর শরীলত উরুতত এর পর পিঠর আশফাশে সইন সইন গোল আকারের চুলকানি দেহা যার আর বদ্দা চুলকানি অর। এহন আঁতিয়ারা এক্কান অই বড্ডা জাগা জুড়ি প্রায় দাদর লাহান অই গ্যাছে গা। খালা অই গ্যাছে, বদ্দা চুলকানি অর। ফাশিন আঁতিয়ারা ফুলি দানাদার অর মগ্যর কুঁয়াত কস বা পানি ন বাইরয়। ইবা হালত আঁই কি গইররম?"
12142,"আসসালামু আলাইকুম। আছা গরি গম আছন। আইজ আঁক আঁশ দিন অইল, আঁর ডাইন আতোত তোরোজনির ডাইন কোনাত মাঁসপুসি ফুলি রইয়্যে দে। পইলা বারে ধলা অইছিল, ফুঁজোর লাহান অইছিল, এইর ফর পানির লাহান তরল বাইর অইছিল। আঁই স্যাভলন ক্রিম ইউস গরিছি কিত্তাদিন। এহন ফুলার অংশ অল্প কমলেও, চিনচিন গরি অল্প বিয়াথা গরের আঁর উক্কুর জমার লাহান অই ফুলি রইয়্যে দে। কুনু গরোয়া মেসিন আঁর পইত্তিক কুনু টোটকাত কি আরাম অইবো? আঁর কুনু মেসিন কি হাইতে অইবো? মেহেরবানি গরি সাঅয্য গরুন। ধন্যবাদ!"
10807,"আঁর অ-গুনিত দিন ধরি মাতাত পেরা। মাতাত ম্যাজগানত পেরা গরের। রোওদ লাইগলে অ্যাডেঅ্যাডে পেরা গরের, ছাবাল দিন মাতাত পেরা গরের ছোঁইত্তে পারি ন'। এলাই আঁই কি পরোমর্শ লইত্তে পারি? অসুধর পরোমর্শ চাই না? আর কি ছমস্যা অইয়ে দে? ওয়াক্তর পরস্থিতিত বাইরত ডাকতর দেহাইত্তে পারি ন'। পঁচিছ বচর অঁয়স অয়ততুন মাদা পেরা। অ্যাডেঅ্যাডে ডাকতর দেহাইছি, অঁন কোন ফলাফল ফাই ন'অ। অল্প হাই প্রেসার আছে দে।"
13789,আঁর টনসিল ওপারেশান গরা অইয়ে 10 / 3 / 2020। ওপারেশানর বারো দিন ফরত আঁর গলর ডাইন পাশতুন ওনাত্তে ল বাইর অয়। তহন ঢাইক্কা মেডিক্যালোত নওয়া অয় আরে সিলাই গরা অয়। কিত্তে এহনও সিলাইর সুতা দেইহা যায় আরে অই জাগা হাইদা অই রইয়েদে। আরে বেতা গরে আরে একট্টা গোট্টার মতুন দেইহা যায় ভাত গিলিত কস্ট অয়।
18910,"কথা দিন ধরি ফেইট ফুলি রইয়ে। জ্বর আইয়্যে হালকা পরশু তুন, জ্বরর লাই প্যারাসিটামল হাইয়ি। জ্বর কাল রাইত কমছলো আর ফাতলা হাইজ্জা শুরু অইয়ে। হাইজ্জা ইনুন যে আঁই ওয়াশরুম যাইতাম ফাওয়াই ন। ফিলমেট আর ইমোটিল হাইয়ি হাইজ্জা বন অইয়ে ন। প্রায় বিশ বারের বেশি অইবার পর কমছে। হাইজ্জা বহুত বদ্ গন্ধ। বাদত ইফতার গইজ্জি। ফিলমেট আরেকডা হাইয়ি। এহন ফেইট আবার ফুলি রইয়ে আর জ্বর আইয়্যে হালকা। মুখ শুকি কাটি যাই যার। বিতরর আল জিহ্বা ও শুকাই যাই যার। আঁর গইজ্জুম কি ? গেস্টিকর বেয়াইন ম্যাক্সপ্রো ট্যাব হাইয়ি। শকতি নাই।"
25992,"আসসালামু আলাইকুম ওয়া রহমাতুল্লহি ওয়া বারকাতুহু। ডাক্তার সাব, আঁর বয়স পঁয়তাল্লিশ বছর। আঁর গত হপ্তাহর থেইক্কা সর্দি আর ডান নাঅক দি দম লইতদে আর ছাড়িতদে পারি, কিন্তে বাম নাঅক দি দম লইতদে পারি, ছাড়িতদে ন'পারি। বেশ কষ্ট অইয়ে। ইঁ অবস্থায় পররমরশ দিলে উপকার পাইয়ুম ইনশাআল্লাহ।"
20795,"আঁরার পুয়ার বয়স দুই বছর সাত মাস। খাইবার রুছি অ্যাঁকটু কমি ফইজ্যে। অশু অয় মগর বড্ড খছা। অহন পর্যন্ত কুনো কির্মির দউর ন খাওয়াইসি। ঘরর সঁবে যহন কির্মির ট্যাবলেট খাইতে অইব তহন তারে দিয়াত যাইব নি? যদি যায় তইলে কুনডা আর হতখান দিয়াত ফারিম নি? খানির রুছি বাড়াইবার লাই কুনো দউর খাওয়াইত ফারিব নি? যদি অয়, তইলে ইতা কি আর হতখান?"
15982,"আঁর বউত পিরিয়ডত সমস্যা অই রইয়ে গত এক বছর ধরি। অনিয়মিত পিরিয়ড। ডাক্টরর পরার্মশ লই নর্মেন্স আর ভাইটাবিওন হাইল। এই সমত আঁরা একলগে ডায়েটও গরির। ওজন কমাইত চাইর। হাইট পাঁচ দশমিক এক, ওজন সাতান্ন কেজি। বওস চব্বিশ। পিরিয়ডর সমস্যা অনের সমত কি ডায়েট গরন গম অইব? আর ব্যায়াম বা ওয়ার্কআউট কি গরন যাইব পিরিয়ডর সমস‍্যার সমত? পিরিয়ড আর ব্যায়ামর মইধ্যে কুনু সম্পর্ক আছে নি?"
19044,"আসসালামুআলাইকুম, আঁর বউঅর বয়স সাতাশ বছর। তাইনোর চুঁয়া ফানি ফড়ে দিনর বেশিভাগ সময়। এ্যালারঝির সমস্যা আছে। এ্যালারঝির হাইবার হাইলে সমস্যা বেশি অয়। গত দু'বচ্ছর আগে ই সমস্যার লাই ফ্লোরোমেট চুঁয়ার ড্রপ বেইশ লাগাইসিল তহন ফানি ফড়া বন্ধ অইছিল। আঁইয়ন আত্তে ছয় মাস ধরি চুঁয়া ফানি ফড়া শুরু অইয়ের। ফরমার্শ আর চিকিসসা ছাই।"
15192,"আঁর্ ফুয়ার বয়স ছয় বসর, হের মাতাত কই জায়গাত অঠাৎ গরি চুল উডি ট্যাকের লাহান অই গেছে, আগত এক্কান এয়ান অইয়েল অহন পিঁয়াজর রস দি ওই জায়গাত নয়া চুল গজে, এহন আবার অইয়ে মাতাতই অন্যা জায়গাত, এই অবস্থাত কি গরা যার জানাইলে বেয়াক্কে উপকার অইয়ুম।"
17532,"গত ৭ / ৮ দিন ধরি নাঅত ঘ্রাণ নাই। ফরথম তিন চাইরদিন হাল্কা জ্বর আর সর্দি আছিল, এহন নাই। এহন যে মুশকিলডা অইছে হেডা অইল শ্বাস লইলে নাক জ্বলে, মাইত ভার লাগে, নাঅর বিতর মাতাত জ্বালা গরি উঠে, নাঅর বিতর ফানি গেলে যেমুন লাগে এমুন। মাতাত ব্যাথা অয়, ফিশানর জাগাত ব্যাথাডা বেশি অয়। স্বাভাবি ঘ্রাণ নাই, হকল সময় নাঅত এক্কান কেমিক্যাল টাইপ গন্ধ থাইক্ক্যে। কাইল্কে কোভিড টেস্ট করাইছি, রিপোর্ট নেগেটিভ আইছে। এক্কান বিচ্ছিরি কাম গইজ্জি আছিলুম হেডা অইল সর্দি লাগনের আগর দিন রাইতত ঘামিত অজায়াত গাড়িত এসির বিতর আছিলুম। এহন আঁর কি গরন লাগিবো?"
22360,"আরার প্রায় দশ বার দিন ধরি কাঁইশ এণ্ডি বঅত কঁফ বাইর অইয়ের। আঁই পইত্তম অইল্ল্যা মন্টিলুকাস ১০ দঁশ দিন খাইরগই। কাঁইশডা এট্টু কঁম্যে পঁরে দুই তিন দিনর পঁরে আঁব্বার এট্টু বেশি কাঁইশ লাগের। তঁইলে আঁব্বার টুসপেল সিরাপ হাইর। কাঁইশডা এট্টু কঁমিতে শুরু গইয্যে, মগ্যর খাস গইরি অঁঙ্গালত কঁফ যার বঁইলে কঁফর লগে লাল লাল কি বাইর অইয়ের? এণ্ডি ইডা হঁদা বাইর ন'অয়, মাঁঝে মাঁঝে! এহন কি গরিয়ুম?"
2133,"আঁই ইরাক প্রবাসি দুই বছর ধরি নাকর সমইস্সাত ভুগিরি। হুন সময় নাক বন্ধ থাহে, নাকদি ফানি ফড়ে, হাঁছি অয়, চউখ লাল অয়, কানত সমইস্সা আছে। আঁই কত্তো বার ডাক্টর দেহাইয়িদে, তারা খালী ইঞ্জেকশন দে, পনেরো-তিরিশ দিন ভালো থাহি তার ফরে ফির সমইস্সা দেহা দে। অইলে আঁই যেয়ানত থাহি, এডে নাক, কান গলা গম কনো ডাক্টর নাই, অইলে এডে ওষুধর ফার্মেসী আছে, হুন ওষুধ ফায়া যায়। এহন আঁই কোন্ ওষুধ হাতি ফারি, আঁর কি কি ওষুধ এইতার নামডা এট্টু হউন।"
7207,আঁর আম্মুর শরীলত গুটি গুটি রেশ উইট্টেদে আর বহুত চুলকানি অয়। টেটরাসল সিরাপ আর ডাইল তেলর লগে মিশাই আইজ্জে দি পাঁচ দিন তাঁর শরীলত দিবার পর হালাতর আঁত্তা উন্নতি দেহা যাইদ্দে। গুটি গুটি রেশ অক্কল ধলা ওই উডি যাইদ্দে আর কালা ওই যাইদ্দে। এন হালাতত কি ওষধ খুয়াইন যার ফারে? মেহেরবানি গরি জওয়াবডা জানাইবেন। শুকরিয়া।
21520,"ডোক্তর, আসসালামুয়ালাইকুম। আঁর বহুত দিন ধরি মুখত ব্রণ অয়। কিয়নে কেইচ্ছদিন ধরি ব্রণর লগে লগে বরই মুখ চুলকায় আর মুখঅত্তুন খোসা উডে। ইডা বরই খারাপ পর্যায়ত আছে। এহন এত্তুন চুলকায় যে, মুখত আঁচড়র দাগ পইড়েরে। আর মুখত বহুত ব্রণর দাগ অইয়ে। ই মুহূত্তত আঁই কি গরি ফারি?"
17071,"আঁর বউউর ওক্তা ওক্তা ঠাণ্ডা লাইগিরে নাক বন্ধ ওই যার, আর ওক্তা ওক্তা বুক্কুত বাম হাতত বেতা গরে। কাইল্লে ঘঅন্টা থাইয়ুন আরঅ' কমি যার। এই সমস‌্যা বিয়া'র কাইল্লে দিন পরে তুন দেইয়ি দে। বিয়া'র বসরত চাইর বসর ওইয়ি। এহন কিঁ গরি ফারি? গত কাল রাইত তুন এরঅ' নাক বন্ধ ওই গেঁইয়ে আর বুক্কুত বাম হাতত বেতা গরি রইয়ে।"
5270,"আঁর বউ পেগন্ট, হেতের নঅ মাআছ চলিদ্দে। ফইরতুম ফোয়া সিজার গরি অইয়েদে। এহন কি দ্বিতীয় ফোয়া নরমাল অওন সম্ভব? হেতের শরীল সুস্ত, এ মাআছে ১৭ তারিহ। সনো রিপোর্টর ডেট দেওন আ-দে। এহন দেঅর যে হালাত, কি গইরগুম বুজি ফাইরিন না। আঁই লোকাল শঅরত থাই। এপিডুলার এডে নাই। আঁই কি ১৭ তারিহ ফরিয়ন্ত চাইয়ুম? ফেইন উইডডে কিনা। একট্টু ফরামশ দিলে উপকার অইতাম।"
21799,"স্যার ! আঁই < NAME > , কুমিল্লাততুন। স্যার আইন্নাত দেইক্কুম আঁর গলাত ঘা জাতিয় ইনফেকশন। আর তিন চাইর বছর ধরি আঁর গলাত শ্লেষ জইম্মে থায়। কতা কইলে গলা বাজি বাজি কতা আহে, কণ্ঠ অস্পষ্ট। আওয়াজ কম গলাত্তুন, জোরে চেল্লাইলে গলা ভাঙ্গি যাঁয়, কি গরিম?"
2047,"আঁত নাকত পলিপাসর সমস্যা আছে, কিন্তু ঐডা বেগেত সউর। একটুন ঠাণ্ডা গরম বা দুলা ডুক্কেল একনাগাড়ে হাঁসি অয়। এছাড়া আঁককাল আকাশ মেঘলা অইলে নাক দি পানি ঝরি সর্দি অয়। এই সমস্যাডা এই ৭ বসর ধরি অই রইয়ে। ডাক্তার দেঅাইসি, মেডিসিন খাইসি। হোমিও ডাক্তার দেআনর পর পলিপাস কমিসে কিন্তু হাঁসি কমি ন'অয়। এহনও অয়। অনার সহযোগিতা চাইর।"
20304,"স্যার আঁই গম খানা হাইয়ুমও গা’র এনার্জি কম পাই। আর মাজে মাজে গা কাঁফের হন লাগে। স্যার আঁই বিয়াইত, হপ্তাত দুইত্থুন এক্বার সঙ্গম গরা অইলে অক্তে যাই। ২-৩ মিনিটত বেশিক্ষণ ন থাকে। আঁর ওজন ৬৯ কেজি। ই সমস্যাডা প্রায় দুই বছর ধরি। এহন স্যার আঁই কি গরিবার পারি?"
23375,"আসসালামুয়ালাইকুম ডাক্তার ভাই, আঁর্ একখান সওয়াল আছে। আঁর্ একখান মাইয়া পোয়া অইয়ে। এইতার বয়স ষোল দিন। ইতে খালি কান্দে। আঁর্ যেহন মা'র বুকর দুয়াত দেওন অইলে, তেহন চুপছাই থাহে। এক ঘন্টা যদি মা'র বুকর দুয়াত হাইতে থাহে, এক ঘন্টাত চুপ থাহে। আঁর্ এক ঘন্টা পর দুয়াত সরাই ফালাইলে, কান্দন শুরু গরিবারে থাহে। মেহেরবানি গরি এইতার সহি মশওয়ারা দিবা। শুকরিয়া।"
587,"আঁঁর এক্কান বনুর প্রায় সময় অনিয়মিত মাস অয়। আখেরী বার পোনের দিনর বেশি দের অইছিল। ইবার বয়স বাইশ বসর। উল্লেখ্য, ইবার ব্রেস্টত দেড় বসর ধরি এক্কান ধরনর চাকা অনুভূৎ অইয়ের যেইডা হমেচ্চা হমেচ্চা বেতা অয়। ইবার বিয়া অইয়ে ছয় মাস অইল। এহন কি গরা দরকার?"
4388,"শরীলর অংশ ফুলি যারগই, টোঠত বেশি অয়। চুলকায় ন, ভার লাগের। এলার্জির লায় বোত, আইজ দুইপইরর বেয়ালাত ইলিশ মাছ খাইছিলাম। অ্যাঁইলে কি ঔষধ খাইপার পারুম? এইতার লাই রগতর কোন টেষ্ট গরিবার অইবো নি? হন্ডে গইলে গম অয়? এইতার আগেউ এইরঙ তিন-চার বার অইছিল। কি কি খাওন গইরগুম ন?"
5676,আঁইয়ের বউ-র মার্চ মাসর ৬ তারিহত পেসাব গরিবালত কিয়াঙ্কি জমাটবাঁধা রক্ত বাইর অইতত পইত্তেন দিন। এরফর ১৩ তারিহত আঁইয়ের বউ-র মাসিক শুরু অইয়ে ২২ তারিখ তোয়াই চলি দে। এরফর ২৩ তারিখতুন ২৮ (আটাইশ) তারিখ তোয়াই খালি মইধ্যে মইধ্যে কিয়াঙ্কি ফোটা ফোটা রক্ত ফইরত আর পেসাবর লগে কিয়াঙ্কি জমাটবাঁধা রক্ত বাইর অইতত। এহন এপ্রিলর ৮ (আঠ) তারিখতুন আঁরদি পেসাবর লগে মইধ্যে মইধ্যে কিয়াঙ্কি জমাটবাঁধা রক্ত বাইর অইয়ের। এই বিচয়ত সাহাইয্য চাই।
10695,"আঁর মার সিনার হাড্ডি খই অই গেইয়্যে আঁটুঁর ও।
ডাক্তর দেখাই অইয়েদে।
ডাক্তর মেডিসিন দি এক্কুইশ দিনর পর দেখা গইত্তে কইল।
তয় করোনা মহামারির লাই ডাক্তর বইস্যে ন।
এহন বেয়াথা বাড়ে দিনর পর দিন।
ই অবস্তাত বেয়াথা কমাইতে কি গইত্তে ফারি?"
16296,"আঁরা শউরর বয়স ষাটর অওপরে, উজুন সাইত্তালিচ কেজি, পাঁচ ফুঁট চাইর ইঞ্চি। গিয়া তিন দিন ধরি তার জ্বর আটান্নুই থাই এক শ ডিগ্রি মত আছিল আর হালকা আধা-মাথা বিথা আছিল। আইজ থাই জ্বর একশ এক থাই একশ দুই ডিগ্রি আর না সইয়া পারা আধা-মাথা বিথা আর বমি অইবাত্তে, শইরত বিথা আছে। অউশুদ নাফা, আর মাল্টিভিটামিন হরর। আইজ থাই ঘুম ন অয়, পাতলা কফ উইডে। হিয়ান হাত্তে ন পারের, আইজ তিন নম্বর দিন কিন্তুক গন্ধ, ছ্বাদ ঠিক আছে। তার আঁতেল হুনু রোগ যেমন - ডায়বেটিস, প্রেসার ইনচিন হুনু নাই। অওম্মানত কি কি ট্রিটমেন্ট ঘরত্তুন গইর পারুম? আর কি কি অউশুদ লওয়া যাইব অউবুদেচ দিয়েন দয়া গরি। ধইননবাদ।"
11403,"ডাক্তারবাআ, আঁই পেছাপ গরের পরেও মনে অয় যে আঁর পেছাপ ক্লিয়ার অয় ন। সইব সময় আঁর পেছাপর চাপ লাগে। একবার পেছাপ গরি শেষ গরিরও ঐ সময়ত দুই - তিন ফোটা গরি পড়িতে থাকে। এছাঅড়া আঁর পেছাপর ইনফেকশন বড্ড ঘন ঘন অয়। আঁই আল্ট্রাসনোগ্রাম গরাইছি, ডাক্তাররেও দেহাইছি কিত্তু কুনো সমস্যা ধরা ন পরে। হাঁসি - কাঁশি দিলে আঁর পেছাপ ফড়ি যায়। আঁর তিনহান বইচ্চা সিজারর মাজেদি অইছে। আঁর বয়েস পঁইত্রিশ বছর। আঁর মূল সমস্যা অইলঃ হাঁসি - কাঁশি দিলে এতটুও আঁর পেছাপ আঁটাইতো ন পারি এবাং বড্ড বেশি পরমানত পেছাপ ফড়ি যায়। ধন্যবাদ ডাক্তার।"
16088,"আঁর ফুয়ার বয়স সারে তিন বসর। এর মাঝে মাঝে ঠান্ডা লাগে দে। এডিনয়েড অপারেশন অইয়ে এক বসর। ডিসেম্বরেরতুন মে আঁডা মোনাস ফোর আর পোরসমা খাইয়ে। এহন তিন দিন ধরি খালি সর্দি। জ্বর, কাশি, হাঁচি নাই। সর্দি পাতলা, হন্ডে মাঝে মাঝে আঁইট্টু ঘন বাইর অয় দে। ধন্যবাদ।"
20470,"আসসালামু আলাইকুম ডাক্তার বাই। আর ফুয়ার অয়স দস মাআ, তারি ভঅত জ্বর আর অইন্দি। দুইদিন ধরি নাপা সিরাফ আর এমব্রোক্স সিরাফ খাইয়াইসলাম, এইত জ্বরর কিচ্ছু গম ওইলেও অইন্দি ভঅত। আর খাছ কইর‌্যা অইন্দির লাগি ভঅত কান্নাকাটি গর‌্যে। এইলা অউস্থাত আর কি গরিত অইব? ধন্যবাদ।"
7918,"একান দিন ধরি আমার কোমরত্ বেশি বেথা অই রইয়্যে। শুই, বছি কোনো অওজত্ই বেশি উয়াত থাইতে ন-পারি, বেশি বেথা অই রইয়্যে কোমরত্। তারাবির নমাজ ফরতের অঁয়ত্ রুকু দিতো বেশি কষ্ট অই রইয়্যে। কোয়ারেন্টাইনত্ থাইবার লাই গরত্তুন বাইর ন-অইয়ার দেইড় মাশর মতন, তাই হাঁটাচলাও কম অই রইয়্যে। ইঁ সমস্যা আমার আম্মুরো অই রইয়্যে। দয়া গরি পরামর্শ দেন।"
21410,"পাতলা পায়খানা লগে ফেইট ব্যাথা, ফেইটর মাজে আওয়াজ অই যার, গ্যাসও আছে। আইজও্যা আট-নয় বার গেইয়ুম, সিপ্রসিন হনর পর আইজ সারাদিন আর সমস্যা অয় নাই। কিয়ন্তে হিয়ান তুন আঁরও সেইম সমস্যা অই যার। রাতি হনর পর সিপ্রসিন, ইমোটিল হইছি। স্যালাইনও চলির। কিয়ন্তে কমিয়েনি আঁরও।"
2203,আসসালামুআলাইকুম। আঁর মোঅত হন্ডিন পই পই গা অয়। ইয়ার আগেউ বোত বারে গা ওইসিল। রিবোসিনা ওসুদ খাইলে ইয়া গম অই গেছিল। হন্ডে আইব্বার গম ন অয়। এহন কি গরিতাম? মেহেরবানি গরি হইবেনঃ ই গা হন ভিটামিনর কমিত অয় আর কি গইলে ই গা আর ন অইব? হন ওসুদ খাইলে ইয়াত্তুন মুক্তি পাওয়া যাইব? শুকরিয়া।
3537,"বহুত দিন, প্রায় তিন-চার মাস ধরি আরার জিবার তালুত এক্কান হাইলদা হাইলদা বাপ দেহা যাদ্দে, আর তালুর মইধ্যে ইক্কিনি ঘা’র লাহান মনে অইদ্দে। ওই সাতে দাঁত শিরশির গরের, ঠান্ডা/কোল্ড ডিংকস ফানি মূয়াত দিঁত ফারিনা। জিবারাত হম্মেশা মনে অয় নুন নুন লাগে। খানার স্বাদ অরজিনাল বাইপে ফায়না।"
23777,"স্যার আঁই বিইয়ানে ঘুমতুন উইঠ্যার পরে আঁতা বুক্কুর মইধ্যে এক্কান ব্যাথা হুনি। ক্যান মনে অয় যেন আঁতা বুক্কুর মইধ্যে রাইতত ফাত্তর দি ছাপা দি থুইছিল, আইয়েন এক্কান ব্যাথা লাগে। খাছ গরি যে বঅলত নমাজর রুকু সেজদাত বেশি লাগে, নয়তো যদি ওউরর দুআত তুলি ব্যায়াম গরিত যাই তে বঅলত লাগে।"
8106,"আঁর পোয়াইর বয়স পইন্নো মাস। এম্মেতে চটফটা দে। আইজ্জল্লাই হনর ওয়াক্তত এট্টু বমি বমি লাগে, বমিও অয়। কাবার মুঅত লই বই রই থাহে। বহুত ওয়াক্ত লই খাওয়াইতে অয়। হনর ফরিমান ঠিকঠাক দে। আইজ্জল্লাই চাইয়েরদে, এট্টু দৌড়াদৌড়ি গইইল্লে এগুন আওয়াজ অয়। বেশ্যাঁ নাক ডাকনর আওয়াজর লাহান। রাইতত ঘুমর বিতরও কিছু ফাওয়া যার, সব ওয়াক্ত ন'। আচি বা সর্দি নাই। আওয়াজ গইরর ওয়াক্তত বুকত এগুন ভাইব্রেট অয়, আঁতে খুবই কম। ফ্রিকোয়েন্ট ন' গরে। এগিন দোস্ত ডাক্তারর কথামত ফেনাডিন সিরাপ হওয়াইছি, অতো কোনো বদল ন' অর। এই ডাক্তার গলাঁর এক্সরে গরাইতো কইছে। ফরিমশ।"
