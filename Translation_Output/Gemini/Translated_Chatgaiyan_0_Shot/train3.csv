13993,আঁর ১৭ বচ্ছর বয়স আর বিয়া ন' গইজ্জিদে। গত মাইশত একনাগা ১৫ দিন মাসিক অইয়ে। ৫ দিন বন্ধ আছিল। তারপরে আবার একনাগা ১ মাস মাসিক অইয়ে। পেশাবর রাস্তাত জ্বালা ফোঁড়া অর। আর কোমরর ওপরের অংশত বেতা অর। ফেইঁটত বেতাও অর। এই সমত আঁর কীয়েন গরিবার আছে? এই অবস্থা'ত হাস্পাতালত যাইয়ুনডা ঝুকি। মেহেরবানি গরি জানাইবেন।
23066,"অঁনেকদিন আগে আঁর হটাৎ প্রেসার বাড়ে আর পালস বাড়ি যার। আঁই তহন রাস্তাত আছিলাম। তহন আঁই রাস্তার পাশে বসি পড়ি। আঁরে আঁর দোস্ত চঁক্ষে মুঁখে পানি দি ঘরত লই আইস্যে। এরপরে আঁই ডাক্তার দেহাই ইসিজি গরি। কিত্তু ইসিজিত কুনো সমস্যা ফাই ন'অই। ফরেকরম টেস্ট গরিবার ফরে বুঝি ফারি আঁর ডায়াবেটিকস, হাই প্রেসার আর কোলেস্টরেল আছে। ডাক্তারের কতা হুনি আঁই ওষুদ খাওন শুরু গরি। এহন আঁর ডায়াবেটিকস আর হাই প্রেসার কন্ট্রোলত আছে। কিত্তু আঁই ঘরের হগলরে লই কুনো জাগাত জাইতে ডর অই পালস বাড়ি যার ডর। আর এই চিন্তাত্থে জহনই আঁই ঘরের কুনো মানু লই দুয়ারে কুনো জাগাত যাই, প্রায়ই দেঁহি আঁর পালস বাড়ি যার আঁই অসুস্থ লাগের। এইরম হালত আঁই ইনডেভার - 10 ট্যবলেট কাইলে অঁনেক স্বস্তি ফাই। আঁই একলা কুনো জাগাত গেলে এই সমস্যাডা অক্কল কম অয়। ইডা কি আঁর মানুসিক চিন্তাত্থে অর নাকি আঁইন্য কুনো সমস্যা? এই বেয়াপারত আঁই কি গরি ফারি হেই বিসয়ে অক্কল পরামিশ পাইলে অঁপকৃত অইম।"
23628,"আইস্যাল সাইল সেপ্টেম্বরত কোভিড ধরিয়ার পর থাকি প্রায় প্রতিদিন সর্দি আর মেলা হাঁচি অই যারদে। অন বর্তমানত সর্দি, হাঁচি লৈ সিভিয়ার কাইশ্যাত ভুগিরি আর সবসময় মুখের ভিতর মেটালিক অথবা লের স্বাদ পাইরি। ইয়া ছাড়াও গলা আর বুকের ভিতর টিংগেলিং অনুভব অয়। আঁই অন কি ধরনর সমস্যাত ভুগিরি ইয়া জানালে আর কঁয়জন হোম রেমেডি সাজেস্ট গরলে উপকৃত অইম।"
23992,"আসসালামু আলাইকুম। আঁর বয়স পঁয়ত্রিশ বছর ওজন তেষট্টি কেজি। গইল্ল্যা দুই দিন ধরি তাপমাত্রা আটানব্বই ডিগ্রী থাকি নিরানব্বই ডিগ্রী'র বেশি অইত ন ফারের। আত্তা ব্যথা আর চঁওত ব্যথা গরের। সবচাইতে কষ্টর কারণ ওইয়ে শ্বাসর কাশি। শ্বাস গরিত গেলে কাশি আইয়ের কিন্তু কফ আইয়্যে ন। এহন কি গরা যারদে পারে? গইল্ল্যা রাইত এমকাস্ট - ১০ খাইছি, এনোত্তুনও খুব বেশি কাশির উপকার বুজ্যিয়ম ন।"
10491,আঁ আফতা খানেক আগে মাথা ফিরিছিল আর কিয়ঁন ফঁরে বমি অইছিল। আর এক দিন ফঁরেত্তে নাড়ির চারোফাঁশঅ কামড়াইয়া পাতলা ফায়খানা অইত পরায় দিন আঁট বার। ডাক্তার ফিলমেট৪০০ আর সিপ্রসিন৫০০ দিছে। পরায় আফতা খানেক হাইবার ফঁরে ফায়খানা ইনতু সক্কত অইয়ে। কিত্তু কিচ্ছু হাইলে ফেড কামড়ায় ফায়খানা অয়।
20460,"আসসলামু আলাইকুম আঁই < NAME >। গত এক হফতার ভিত্তে আঁই টের ফাইয়ারি আঁডার মুঁয়ার চুলগুন কইম অইযারদে। খাস করি আইজকা দেকিয়ারি যে, আঁডার চুলগুন ঝর‍্যেরে। আঁডার বয়স খালি উনিশ বচর দঁশ মাস। আঁই নিজি এক্কান হতাশাগ্রস্ত। এঁহন আঁডার কীয়েন গরন ফরিব? আশা গরি আঁফনার কূলতন সঠিক মাসুরা ফাইয়ুম।"
15435,"আঁর আম্মার গালঅত বহুত বিদা, লগে আঁরা শরীলও বিদা। যেইক্কা ঘুমততুন বেয়ানি উঠে হেইক্কা গালঅ শক্ত ওই থাহে। প্রেসারর ট্যাবলেট ওসারটিল ৫০ খায়। প্রেসার কন্ট্রোলত আছে। গালঅ আর শরীল বিদার লাই যদি কুনু উষধ সাজেস্ট গইজ্যন তে বহুত উপগার অইতাম।"
7489,"আসসালামু আলাইকুম ওয়া রহমাতুল্লাহ্, স্যার আঁর বয়স আড্ডাশি বছর। ৩ দিন আগে হঠাৎ হরে বিষ্টিত ভিজা অইছিল। ইনতু মাথা ন'ভিজে কারণ বাইগত হেলমেট পিন্ধি আছিলাম। এহন শরীলডা গরম ৯৫• তাপমাত্রা উঠিয়েরে, আর মাথা বেদনা আছে। শরীলডা শুধু মোছরারে, মাজে মাজে হঠাৎ হরে গলার দুই ফোয়াই ' টনসিলের তলে বেদনা অনুভব অয়। বাসাত রিসেট প্লাস ৫০০ মিগ্রা আছে, তালে কি ইডা খাইয়ুম? এহন পরার্মশ চাই। ধন্যবাদ।"
13556,"আঁন'র আম্মার ফুয়ার উরপরর হাড্ডি (ফিমারর মাঝা মইধ্যে) গত দুই বচ্ছর আগে ভাঙ্গি গেইয়ে। এক্টা সার্জারী গরার ফর অনেয়াক্কা ঠিক অই গেইয়ে কিয়নতু আঠু'র অঁনে বেত্থা আল্কা ত্য়াহে। ভাঙ্গা জাগাত কুনু দরুনর বেত্থা নাই। আস্তা আস্তা আঠু'র বেত্থা বারিবার ত্য়াহে এয়হন ফুয়ার বুড়া আংগুল তুন হেই বরাবর হাত ফইরজন্ত প্যারালাইজড অই যারার উফরুকুম। আঠু'ত এক্সরে গরা অইয়ে আগে কিয়নতু কুনু কিয়চু আনইউজুয়াল হুইজ্জা ন'ফাইয়্যে সার্জন। এয়হন অবস্ত্তা খারাপর দিগে, লকডাউন ত্য়াহিলে কুনু হসপিটালত নিবারও যার ন'। কি গইরত ফারি এয়হন যদি কেও হেল্প গরের। শুকরিয়া।"
15316,আল্লাহ্‌র রহমতত দোজোম দিন ফোইদ্দা জ্বর নাই। হাল্কা গলা বাওন ওই রেইয়েদে। রাইতত ঘুম ন অয়। আল্লাহ্‌র রহমতত আর কুনু মোশকিল নাই। আইজ আঁর তেরোতম আইসোলেশন দিন। আর কত্তেদিন আঁরে আইসোলেশনত রাঁইত্তন ফইবো। ফ্যামিলি লগে কুনদিন ফোইদ্দা একলগে থাইকতো ফারিইম। এলা একা এক্কেরে বিরক্ত ওই রেইয়েদি।
11926,"স্যার, আঁর হাসবেন্ডর আঁইজকা ছ' দিন ধরিয়া হালত ব-উত খারাপ। এঁত কোন শক্তি ন' পায়, ব-উত বেশি দুর্বল। এক কদম হাইট্তনের তাগতও এগার নাই। ব-উত বেশি টেনশন গরের, এগার বয়স বত্রিশ, আর অন্য কোন বিমারি নাই। ডিপ্রেশনর লাই সেট্রা ৫০ আর হার্টবিটর লাই ইনডেভার ৪০ আর ভিটামিন এরিস্টোভিট ভি খায়, মগর কোন উন্নতি ন' অয়। এগার লাই এক্কান সঠিক ট্রিটমেন্ট দ'ন প্লিজ। আঁই ব-উত বেশি চিন্তিত।"
16664,"আঁর পোয়াঁইয়ার ফাতোত এক্কান হুরু ফোড়া উইঠ্যে। হিয়ান পড়ি ফাডি গেইয়ে। ফোড়াডা ফাটি যার ফর হিয়ান ডেরগোরি ফুলি গেইয়ে। এহন হিঁয়ার লাই হিঁ আঁডিতে ন’ফারে। এরফর হেই ফোড়াডাত্তুন বোগোত পুঁজ বাইর অইল। পুঁজ বাইর অওয়ার পর আল্লার রহমতত ফুলাডা কমি গেইয়ে। কয়দিন পর খেয়াল গইরলাম হিঁয়ার হেই জাগাডা গর্ত অই গেইয়ে। ইয়ান ছবি ছাড়া বুজা ন’ যার, তাও কই বুজাইতে চাইলাম। ফরামিছ চাইরাম।"
10617,"তিন হফতা ধরি আঁর মার লগে আছিল। এর ফইর যেই কফ ফেহেরিছে তহন হেতির টিবি বেয়রাম ধরা ফর। হেতির কফর বিতরে জীবাণু ফায়া যায়। হেতি এহন টিবি বেয়রামর ওষুদ খাদ্দে। কিন্থি গরত আঁর বইনঝি থায়ে, হেতির উমর দুই মাস সাত দিন। আঁর মার কাইশ শুরু অইয়ার ফইর থিকি হেতি আড়াআড়ি রয়তো। এ তিন হফতাথ আঁর বইনজারে মাঝে মাঝে কুলাই লইছেন। কুলাই লইলে বেশি সমত রাকত ন। অঁরে আঁরা বিসিজি টিকা দিইছি জম্মের ফইর। এহন আঁর বইনঝি কুনু মুছিবত দেহা ন দিইয়ে। সব কিয়ু নর্মাল আছে। এহন আঁরার আর কিয়ু করন লাগিবুনি?"
20914,"আঁই গ্যাস-অর সমস্যাত ভুগির বহু দিন ধরি। এয়া লগে গলাতও সমস্যা অইয়ের। আঁত্কা ভাজাপুরা খাইলে বহুত পেড বত্থা অয়। বুক জ্বলে। আঁই সরাবরি দুইওক্ত গ্যাস-অর দাওয়াই খাই, তাও গ্যাস ন কমে। ফের, এয়া লগে গলা বত্থা অয়।"
15165,"আঁন ফোঁয়াটত কিচ্ছু হজম অইতে ন চায়। ফুঁয়ার ছ' মাস ধরি অঁনেক গ্যাসের ওষধ খাইয়ি। আঁইতৈঁ আঁইতৈঁ ঠিক অয় আড়াই দেখা দে। এহন ফোঁয়াট চাইপ দিলে ফোঁয়াট বাইদই। গঁলার আঁতে টুপলা অই থায়ে, অঁনেক ঢেকুর উঠে। আঁইতৈঁ আঁইতৈঁ নিশ্বাস লঁইতত জঞ্জাল অয়। ফেশাপত গন্ধ আইয়ে।"
18260,"পোঁয়ার বয়স ২ বছর । খেলির খেলির পরি যার মাথা কাডি গেইয়ে। বাথরুমের দুয়ারর সামনত উঁচা টাইলসত আঁত পাই কাডিছে। আইল্যার ফার্মেসীত্তুন তুলা দি ব্যান্ডেজ গরি লেইয়ি। আর নাপা আর এক্কান এন্টিবায়োটিক সিরাপ দিছে। কুনু সিলাইর দরকার ন পড়িয়েরে। এহন প্রশ্ন অইল, ইঁ বাচ্চা টেরে টিটেনাস ইনজেকশন দেওয়া লাগিবু নি? ?"
2199,"ডাক্তর সাব, আর চউত এন ৫/৬ বছর ধরি এডা কস্টের সমস্যা চলিরদে। এমনে দুই চউ ঠিকই থাহে, মাত্তর হটাত হটাত ডাইন চউ টেরা ওই যায়। এ সমস্যাডা বেশি অয় দূরর কুনু জিনিস চাইত গেইল্লে এন্ডা রাস্তাঘাটত চলিত টাইম ডাইনে বাইয়্যে চাইলেই। এ রোগর চিকিৎসা কি? এন্ডা এইলাগি ঢাকার বিতর কুনু হাসপাতালত কুনু ডাক্তারর চিকিৎসা আঁই লই পারুমনি?"
23072,"বহু দিন ধরি ছারাই আঁর শইল একটুক্কুনত বেশি ঘামে। অন্যতুন বহুত কমত মুঁহ, কপাল আর মাতা তুন বেশি ঘাম ঝরে। ফ্যানর তলতুন হরলেই গরম লাগে আর ঘাম পড়া শুরু অই যার। বেশি ঘামর কারণে গলা আর ঘাঢ়র মইধ্যে কুঁয়ালা দাগ অই যার। ইতারা বেশি ঘাম পড়া কমাইবের লাই আঁর কি গইরতারা চাই আর কি কি মেডিসিন লওন চাই। এজ্ঞা বিশেষজ্ঞ ডাক্তারর পরামর্শ জাইন্যাইওন ধন্যবাদ।"
8182,"আঁর বুনর বয়েস ফনর। এর বুকত বড্ডা বেতা আসিল গদ্দুন রাইতত। শ্বাস লঅঁত কষ্ট অর আছিল। হাত-ফা হাডা ওইয়্যে আইত আছিল। ফিঠর দিকত বেতা আসিল। প্রেশার শ শাইট আসিল। এর আগে দুইবার এইরকম অইছিল। বহুত বেতা আসিল। আদা ঘণ্ট বা এর বড্ডা সময় ধরি আসিল। এরফর বহুতটুক ভালা। আর কুনো বেতা নাই। এর আগেও এইলা অইছিল। ফায়খানা গদ্দুন রাইততত্তুন এহন ফরিয়ন্ত অয় নাই। বেতা বড্ডা আসিল বুকর বাম দিকত। এহন ভালা আছে। বমি বমি ভাব আসিল। অইলে কয়েদিন আগেও বমি অইত খানা খার ফরই। ক'ই রাইক্কুম, এর এপেন্ডিসাইটিস আসিল। অপারেশন অইয়ে।"
17094,"আঁ'র ২বছরের টুইন বেবি, এক্কান পোয়া। এক্কান ফুড়ি। দুয়াজনে ৩/৪ দিন পরপর হাজতোর চাপ আইয়ে, বেয়াক্কা কষ্টকাঠিন্য আছে। হাজত গরিবল্লাই ন চায়, ডর গরে, দৌঁড়াদৌঁড়ি গরে। শরীল আঁধা গরি আডকায়। কুন খানা'র লাই আগ্রহ নাই। এভোলোক সিরাপ কি খাওয়াই যাইবোনি?"
6599,আসসালামু আলাইকুম। কমবেশি দেড় বছর ধরি আঁর ডোল ফুইল রইয়ে। শুরুত মাঝেমধ্যে ফুইল্লা থাইতো আবার আপনে-আপনে কমি যাইতো। এশশ ৬-৭ মাস ধরি মরা মরা আকারোত আঁর ডোল ফুইল রইয়ে। যতটুক ফাতা লাগে এইত ফানি জইম্যা রইয়ে। মাঝেমধ্যে হাল্কা বেদন উঠে যেই সমত তলপেটোত চাপ্ ধরি থাহে এইয়ালা টাইট ফ্যান্ট ফিন্ধিলে। বেদন উঠিলে শুই থাইকলে বেদন চলি যায় আঁর মনে অয় ফানি ডোলত্তুন সরি যারগই। কইত গেইলে আঁই বাইক চালাই আঁর হাল্কা আগাইতোর রেকর্ড আছে ডোলত। আঁর বয়স উনত্রিশ। সমাধান পাইলে ফায়দা পাইয়ুম।
3913,বিজ্জুত শর্ট সার্কিট অর বাবদে আঁর দুই হাতর হাড্ডি ও রগর বিতরে এক/দুই মাস পর পর বহুৎ বিধা অয় আর কামড় মারে। কেঁচি ওষুধ হাইয়ুম? বিজ্জুত শর্ট সার্কিট সাত বছর আগে অইলদে তহনতনই সমস্যা। কনও ডাক্তার দেহাই নঅ এই পর্যন্ত। আঁই এহন পাঁচ মাসর গর্ববতী।
13911,"আসসালামুয়ালাইকুম ! আঁর বয়স ২৮ বছর, প্রায় ১০-১৫ দিন ধরি আঁর নিয়মিত ঘুম আইতো ন, মানুষিক টেনশন লাগির আর কামের উদ্দীপনা কমি যার। এরবাদে ফার্মেসিত কতা কইলে ক্লোনাজিপাম ০.৫ ট্যাবলেট হাইবার পরামর্শ দিইন। আঁর ঘুম নিয়মিত অয়, কিঁয়তুক এইডা কতোদিন হাইতে অইব? ফার্মেসি আঁর পাছত নাই।"
13834,"আঁর্ ছুয়ার বয়স চাইর বছর। ইতার সমস্যা হইয়ে ফেশাবের ফর বেথা গরে খাছ গরি রাইতত ঘুমাইতে ওক্তত ফেশাবের রাস্থার অঁনে হাত দি ছাপি ধরি থাহে আর আছস্তি অয়। ইতার এই সমস্যা এক বছর ধরি দেহা দিইয়ে। আঁরা একবার বিশেষজ্ঞ ডাক্তার দেখাইয়া ফেশাব পরীক্ষা গরাইছীলুম, ডাক্তার একখান লিব্যাক সিরাপ দিইছিল, কিন্ত এক মাস ভালা থাহিবার ফর আইবার দেহা দে। ফরত আর ও দুইখান লিব্যাক খোয়ানো অয় কিন্ত কুনু কাম ন'অয়। এহন একখান কোট্রিম সিরাপ আর এক হাপ্তা আগে কিরিমির ওষুদ খোয়াইর। তারফর ও সমস্যা আ যহন বেশি গরা ফড়ে তহন বেশি দেহা দে।"
15285,"গত তিন মাস ধরি আঁর গলাত ব‍্যাতা, ঢোক গিলিত সমস্যা অয়। মনে অয় গলাত কিছু একখান লাগি রইছে। আই দুই সপ্তাহ ধরি রাতিয়া নুন ফানি দি গড়গড়া গরি। এইল্লাত কাইন আরাম অয় হন্ডে বেলা বড়ির লগে লগে অসুখ আর ব‍্যাতা বাড়িত থাকে।"
7822,"নাকের পলিপাসর লাই এহনকার হালতত কিলাত্ চিকিৎসা লন যাইত্ পারে? হমেশা ঠান্ডা লাগি থায়ে, বারি বারি নাক বন্ধ ওই থায়ে। ডান হাদার নাকত গা বাঢ়ি গেইয়্যে। কি দাওয়াই খাইত্ ফারিবো? অপারেশন করন লাইগবো নি? মেলা দিন ধরি তিন চাইর বচোর তোন এই ফেঁড়া।"
24383,৩ মাস আগো আঁর জন্ডিসোর সমস্যা অয়। তহন আঁই বউর বেশি আঁন্ডা জিনিস খাই। তহন বউর বেশি আঁন্ডা বরফ খাই। কিন্তুক তহন কুনো ধরণর সমস্যা ন অইয়ে। জন্ডিস বালা অইয়ার পইররত্তুন অল্প আঁন্ডা ফাইন্নিও মুওত লৈত ন ফারি। দাঁত সিরসির গরের। মাঝে মাঝে নরমাল ফাইন্নি খাইলেও দাঁত সির সির গরের। এহন কি গইরত্তাম...?
5528,"শরীলর কুড়া জাগাত মাঝে মইদ্দে এক মাস ধরি চুলকান অইত আছে। দুই আতর বাহু, কুত্তি, পাইয়র রান, জৌন অঙ্গর চাইর পাছত। কুনু দাগ বা ফোড়া নাই। খেয়াল গইরজি এক দিন বেগুন খাইতরের পর চুলকান বাইড়ছিল। নিয়মিত গুসল গরা অয়। অইন কুনু সমস্যা নাই।"
12135,"আঁর গত বিয়াইশশুন্দর চৌদ্দ তারিফ আঁইত্যে জ্বর আইসসিল। এর মাজে বিকেলর দিগে জ্বর আইতো। এর মাজে জ্বর খালি দুইবার শ' / শ' + অইয়ে। শনিবারে আঁইত্যের ফর আলহামদুলিল্লাহ আর আইয়েদে ন। কিরে গত দুই দিন ধরি নাক জলিরদে খালি, এহন মনে অরদে মাথাহানও জলিরদে নাকর লগে। নাফা এক্সটেন্ড আর ফেক্সো খাইয়িরদি। লেবু, আদা, রসূন ইত্যেদি সিদ্ধ গরি বাপ লেই। আইজ দুই/তিন দিন তো জ্বর থাইকলেও নাক/মাথা জলির লাই টেনশনও কাম গরিরদে কি অইল ন অইল!! খাবাড়র স্বাদ ফাইরদি। কিরে গত দুই/তিন দিন নাহত কুনো ঘ্রাণ ফাইরদি ন টোটালি। হেল্প ফ্লিজ।"
24068,"ভালা দুফইইর আঁইর পুড়ি ফাহমিদা জান্নাত, উমর ২ বচ্ছর, ওজন ৯ কেজি। হিদাইক সোমবারাত্তে জ্বর আছিল, শুক্কুরবার জ্বর ছাড়ি যার, বইই শনিবার আহে, রইববার ন আছিল, মাত্তর আইজ বইই আহে। জ্বর ১০০.৪ ফারেনহাইট, লগে এট্টু সর্দি কায়াশী। পরামর্শর উম্মেদে - ধইন্যবাদ।"
25361,মাস হডা বন্ধ ওইবার দুই মাস ফরে এম এম কিট খাইবার ফরে মাস অয় আঁর মাস ওইবার চৌদ্দ দিন ফরে আঁর একবার মাস অয়। মাস ভালা ওইবার ফরে কাটি ছাত্তি গইরি প্রেগনেন্সি পজিটিভ আহে। আঁইলে ফুয়ারে ফালাইবার লাই কি গইত্তে ফারা যাইবো আঁধা জাইনাইলে মেহেরবানী।
16121,আঁর বয়স ২০। দুই দিন ধরি বাইত্তুম ক্লিয়ার অয় ন। মধ্যে মধ্যে ফেইটোর ডান ফাশে বেদন অইর। বাইত্তুম আইবার আগে ফেইটত অ্যাঁলা বেদন অয়। বাইত্তুম ফর বেদনডা কমি যারগৈ। আঁর ক্যালবো ডি আর জিংক বি খাদ্দে। ইতার লাই কি গইজ্যুম? ধন্যবাদ।
15010,"আঁর আঁইয়ার উমোর কমবেশি সাইতচল্লিশ। আজিয়া দুই দিন ধরি হুট কইরি প্রেসার নিচত নামি যাইর! আর ওঁচানিয়া শ্বাস লইতদে দুষ্কাল অই যার। কইরর আঁর বুক ধড়ফড় কইরর। কুনু খানা র বাছ বা স্বাদ না পায়। গলা ব্যাতা, জ্বর, হাঁচি কাশি, ঠান্ডা কিস্সু নাই। দয়া কইরি জলদি জানাইয়িবেন!"
12274,"জ্বর সর্দি কাঁশি গলাবেঁথা শ্বাসকষ্ট কিসসু নাই, আঁতরাক্কিন খাইবার স্বাইদ গন্ধ হনাত কম লাগে। (গত শুক্রবারে জ্বর উইট্টিল একবার, অষুধ খাইয়ুম নেমি গেইয়্যে আঁর উইট্যে নাই) এহন কি হনঅ ওসুধ লম? সম্ভব অইলে / প্রয়োজন মনে অইলে প্লিজ অষুধ সাজেস্ট গইজ্জিবা। ধন্যবাদ।"
10811,আঁইয়ার বউ'র (২২) ঘাড়র চামড়া কুঁচকাইয়া কালা কালা ছোপ বঁই যার। কালা দাগ যেঁন বুড়া মানুশর লাহান চামড়া অই যার। পইলা এক্কান জাগাত আছিল বারি আস্তা আস্তা ঘাড়র ওফরত আর ঘাড়র চাইরধারে ছড়াই যার। এন হালতত কি গরিবার চাই?
23466,"ফায় পাঁচ বছর আগত আঁই গাড়ি থাকি রাস্তাত পড়ি গেইয়্যিলাম। আঁটর উপরের চামড়া ছিঁড়ি গেইয়্যিল। বাদত ফার্মেসিত গেইয়্যিলাম। কি জানি লাগাইয়্যে, বউত জ¦ালা-পোড়া গরিল। ইতার পর ফায় এক সপ্তাহ ইয়ানত বেতা আছিল। আর কিচ্ছু ব্যাবহার গরিনই। ইতার পর চাইর-পাঁচ মাস পর থাকি আঁটর ইয়ানত চুল্কায়। চাইর-সাড়ে চাইর বছর থাকি চুল্কায়। কিচ্ছু ব্যাবহার ন’গরি কুনোদিন। এহনও মাঝে মাঝে চুল্কায়, আবার হটাৎ চুল্কানি বন্ধ অয়। এহন ক’দিন ধরি চুল্কাইয়ের। ইতার লাই কি গরিয়্যুম?"
17324,"আঁর লম্ব ৫ . ৯ "" ( ৬০কেজি ) । আঁই হপ্তাত তিন দিন এক ঘইন্টা গরি হালা বডিবিল্ডিং এক্সারসাইজ গরি । আঁর বিএমাই ১৮ . ৫ । এহন আঁই ওজন বাড়াই ৭০কেজিত লইতে চাই । এই ক্ষেত্রত আঁর খানা তালিকা কার্বোহাইড্রেট ওয়ালা খানা যেলা সুগার, মিষ্টি বা আর জাইননো জিনিস বাড়াই দিয়া যারনি? আঁর সুগার প্রব্লেম নাই । শরীল উঁয়াও স্লিম । এহন কার্বোহাইড্রেট কি আঁরে ওজন বাড়াইত সহায়তা দিবনি? পরার্মশ দিয়েন দয়া গরি ।"
24607,আঁর বয়স ২৮। হঠাত্‍ কুনো কারণ ন'আরা আঁর শরীলর বঁঅর কোমরর হাড়র তলত বেতাঁ লাগের। হঁঅলাঁ কাশি মারিলেও ম্যাইঝে ম্যাইঝে বেতাঁ লাগের। এমনে হঁঅডা-চঁঅলাঁ গইরলে তঁঅন কুনো সমস্যা ন'অয়। আঁইলে শুইবাঁত্তন উডিতে গেলে কোমর বঁঅর ফারাঅঁ বাঁআঁ গইরলে তঁঅন বেতাঁ অয়। কারণ কী? গইরতাম কী?
15773,"আঁর হুরু বইনর বয়স ১৭ বছর। ওজন ৩৯কেজি। হি প্রায় অসুস্থতাত ভুগে। কাইলগিন দিন ধরি হি কাইবা অসুস্থতাত ভুগির। খানাৎ অরূচি, বেকক্যাম ম্যাথা বেথা, পেট বেথা, কাইবা খাইলেই লগে লগে বমি অয়। এন এইবুর লাই কি কি মেডিসিন খাইতো পারিবো?"
16230,"আঁর মা গত ক'মাছ ধরি ঠিকমতে খাইতে ন ফারে। মুঁইত রসি ন আর যেবুন কিচছু খাইলেই ফঁত বিছা আর জ্বলা পুড়া অয়, মাঝে মইঝে বমি বমি ভাব অয়। এত্তুন তিক্কা ব-তত অওষদ খাইছে আর এন্ডোস্কপিও গরিছিল। এন্ডোস্কপি রিপ'ট বালো আছিল। অঁতে অওষদ হাইবার ফরেও আঁর মার আবস্তাত্ত কুনো ফরিবত্তন ন অইয়ে। এহন কি গইত্তাম?"
14927,"আঁর বাম তলার ফেইতত বেতা অতো জোরালো নঅ। ডানাত উয়া অয় ও বচ্ছর কম। বামাত্তা বেশি ভাগ সময় বেতা ফৈরে। এক দিন বামাতর এই বেতা লাইন ধরি নিচত নামির আছিল। পায়খানা কুনুও সময় ঠিকঠাক কুনুও সময় বচ্ছর নরম। পাতলা অইলে আঁতু পাতলা নঅ, ঘন পাতলা। কুনুও সময় কোষ্টকাঠিন্য। গাড় পায়খানা অয় কুনুও সময় হালকা। গাড় বলিলে গাড় খয়েরি। আঁর তিন মাস আগে টাইফয়েড জ্বর অইছিল প্রায় এক মাস এর বচ্ছর আছিল। বিশটা ইনজেকশন দিঁত অইছিল। বহু আগে এক বার রক্ত গেইয়ে মলের লগে। মিউকাস আগে গেইত এহন ন যায়। এইতার কারন কি? মাঝে মাঝে কিস্সু খাইলে পায়খানা আহে। গ্যাস আচে। মাঝে মাঝে গলা জোলঅয়।"
19561,আঁ'র মাইয়ার বয়স ৬ মাস চলির। গত ২ দিন আগে এক্কেবারে পানির লাহান ২-৩ বার টয়লেট ওই অহন আবার ঠিক অইয়ে। একটুক্কুন জিংক সিরাপ খোয়াইয়ের। কাল রাইতততুন মাইয়ার জ্বর। ১০২ লরগ উড়ানামা গরিয়ের। নাপা সিরাপ ৬ ঘণ্টা বাদদে বাদদে দেওয়া রাইয়ের। আঁতনারার পরামর্শ চাইরাম এই হালতত।
6458,"স্যার, নুয়ার আড্ডি বেঁয়া আর টনসিলর সমস্যা থাইকলে কি বারে বারে গলার বেথা, মাথার বেথা আর জ্বর জ্বর বাপ লাগে? কয়টা এইচ খাইলেই বালা অই যায়। মাঝে মধ্যে মাথার বেথার লাই টাফনিল খাই। ইবা কি অইত ফারে? সমাধান কি? ইবা ৮/৯ বছর আগেত্তুন এই সমস্যাডা।"
1562,"স্যার, আঁর ফুঁয়ার বয়স তিন বছর চাইর মাস। ওজন খালি দশ কেজি। গ্রোথ বোত কম। আর দুই মাস ফর ফর কীরা-বূতার সমইস্যাত ভুগে। স্যার, আঁর ফুঁয়ার জেহন এক বছর বয়স আছিল, তেহন হার্টত অকনত ফুরঅ ফাওয়া গেইসিল। বাদে আঁই ছয় মাস ফরে আর এক ডাত্তর দেখাইসিলোঁ। উনি পরীক্ষা গরি কইল হার্টত কুনো সমইস্যা নাই। আঁর ফোঁছ অইলদে: হার্টর সমইস্যার কারঁনত কি গ্রোথ ন অইয়রদ্দে নাকি আর কুনো কারঁনত?"
11933,"আমার হাসবেন্ড আজি ছয় দিন ধরি বড্ড দুবল অই গেছে। ইতা দুবল অই গেছে যে, আর এক কদম পা তুলি আঁটনের শক্তিও নাই। অ্যাবনরমাল বিহেভিয়র গরের সবসময়। মেজাজ বড্ড খিটখিটে অই গেছে, অল্পত বড্ড রাগ অয়। হার্টবিট অস্বাভাবিক। আর বয়স বত্রিশ। আঁই বড্ড চিন্তিত।"
19072,"আঁন'র হোলা'র বঅশ ছাব্বিশ বঅশর, আইজ্জা থন তিন বঅশর আগে মাথার ডাইন চাইডে ব্রেইনত আঘাট পাইয়্যি। এহন তাইন'র বাম চাইডের আত আর ফোয়া অচল অই গেইয়্যে, কুনু কিছু ধরি ন'পারে বাম আত দি। আঁইটলে বাম ফোয়া'র গোরালি মুচকাই যায়, হুজা অই আঁইটাত ন'পারে। অল বডি এমআরআই গরাইয়্যি, ব্রেইন সিটিস্ক্যান গরাইয়্যি, রিপোর্ট ভালা আইয়্যি। ওষোধ খাইওঁউ কুনু উন্ন্যতি ন'অর, এহন মাঁঝেমধ্যে মাতা খুব বেথা গরের। কিয়া গইরুম বুজি ন'পারির? কুন বিশেষজ্ঞ'রে দেখামু? এইর কি কুনু চিকিৎসা আছে নি?"
20350,"আঁরা ভাগিনার বয়স দুই বসর তিন মাস। কঁয়দিন আগে তার টোঁডে দাঁত লাগি টোঁড কাটা গেইয়ে, ইয়ার ফরে তার হঁনে ঘার লাহান অইয়ে আর টোঁড কিচ্ছু ফুড়ি গেইয়ে লগে জিব্বাও হন্ডা হন্ডা অই গেইয়ে। অঁহন হিয়ে কাবার হাইতো ন্ পারে ভালা করি। অঁহন তারে মুউর এইগুলা সমস্যার লাই কি বিশেষজ্ঞ ডাগদর দেয়াইতাম ফারি নি?"
6783,"ঠ্যাংর জয়েন্টর জাগাত বহুত চুলকানি অই কাইদিন ধরি। পেভিশন, কট্রিম, ইরচ গার্ড, রিং গার্ড সব ব্যবহার গইজ্জি। কাইদিন বালা থায়ে, বাদত অনত শুরু অয়। ইবঅঅন চুলকানির লগে চামড়া আঁতকা ফুলি ফুলি গেইয়ে। চুলকানিও বাইজ্জে। কি গইজ্জুম জানাইবেন প্লিজ। লকডাউনর কারণে কোন চামড়ার ডাক্তারও পাই ন যাই।"
26259,"স্যার, আঁর মাডাত এলার্জি বাইক্কে কুনু কুনু সময় চাক চাক হিই যারদে। অঁডেত্থন মাডা চুল্কায়, তারবাদে খুশকি বেশি অয়। এইডাঁর লাই ডাক্তার বাইয়ার এডেত্থন আঁরে এগা শ্যাম্পু আর এগা ট্যাবলেট দিছিল হাইতো। অ্যাঁওনও আগের জিয়ানন আছিল হিয়াননই রই গেছে। এইডাঁর বদলত অ্যাঁওন যেইডা বালা ঔষুধ অয়, হেইডা যদি আঁরে দিতেন তে আঁর উপকার হইত।"
10888,আসসালামু আলাইকুম ডাক্তার। আঁই খুলনাত্তুন কইর‍্যাম। আঁর বউঁর ডাইন ছঁকগুয়া পঁছ / ছয় দিন ধরি বড্ড বেশি চুলকাইয়্যে। চুলকানুর পর ফুইল্ল্যে যার কিন্তু কুনু র’কম ছঁক্কুত বিছা ন'অয়। ফুইল্ল্যে যাওয়ার একত্তুন দে'ড় ঘন্টার বিতর আবার ফুলা কঁমি যার। এই অৱস্তাত আঁরার কি গঁরন সঁই?
19972,"প্রিয় স্যার, আইল্লা এক বছর ধরি মোর বাহাতর বুড়া আংগুইলর মাথাৎ হঠাৎ করি বড্ডা বেথা অয়। আর আতে আতে বালা ওই যায়, সমস্যাখান লই আইল্লা জানুয়ারী মাসত ডাক্তার ভাইরে কইলে, ডাক্তার ভাইর কথা মত ভিটামিন বি কমপ্লেক্স এক মাস খাইছি, এ কারণে সমস্যাখান ৪ / ৫ মাস আছিল ন। আইল্লা এক সপ্তাহ ধরি আবার সমস্যা দেখা দিয়েরে। যেলা বেথা অয় এলা বড্ডা কষ্ট অয়, আর বেথা ন থাইলে বড্ড স্বাভাবিক লাগে। এ বিষয়ত কি গরন লাগিব এই সম্পর্কে পরামর্শ দিলে মেহেরবান অইমু।"
13229,"আসসালামুআলাইকুম ডাক্তার ভাই। আঁর বউ আঁঠ মাসর পোয়াতি, তাইর গর্ভফুল তলে। কাইল হঠাত গরি দুপুরর বাদ তাইর কোমর বেদনা হাঁটু বেদনা লই তাই বউরুত কান্দা কাটি গরের, বাদত আঁই তাইরে কোমরত স্প্রে গরিচি মোটামটি রাইতত বালা অই যার। কিন্তু সকাল সাতটা বাজাত দেহি তাইর খুন যার, এহন আল্লার রহমতত পোয়ার নড়াচড়া আচে। এহন তাই বিছনাত শুই আছে।"
24819,"আঁ'র বয়স ২৫। আঁ'র মুখত এক্কান পিম্পল এর লাহান অইয়ে ফোয়া বচ্ছর এক আগে। আঁই এইডারে নঅক দি খোঁচাই তুইলি ফালাইবার চেষ্টা গরি। লেকিন এইডা ন কমি ফুলি যার। আঁই বেপারডারে স্বাভাবিক লাহানই লই আর ফুলা জাগাখান আবার নঅক দি খোঁচাই যাতে বিতর ময়লা বা পুজ থাকলে বাইর অই আইয়ে। বহুৎ দিন ধরি ফুলা জাগাখানততুন বঁঅদঅলা ময়লা বাইর অইয়ে। এহন আর আইয়ে ন, কোন বেতাও নাই। লেকিন ফুলা আর কমে নাই। মনত অয় বিতরত টিউমার এর লাহান। আঁই পিম্পল মনে গরি সিরিয়াসলি লই নাই আর ওষধ হাইও ন। আঁ'র লাই কি পরামর্শ?"
7893,"আঁর ফোয়ার বয়স বিশ মাস। কয়েগ দিন ধরি আঁর ফোয়ার মাতা আঁর ফুয়ার তলা প্রায় গরম থার। সরদি ন'ই, কিন্তুন বুকত ঘরঘর আওয়াজ আ'য়ে ইক্কানা। কুনু কিছু ভাল গরি খাইতে ছায় ন'। আঁই কি ওষুদ খাওাইতে ফারিম, দয়া গরি জানাইবেন। আঁর নিজর বারি আতর কেন্ছের আঙ্গুল মাঝে মাঝে কয়েগ দিন ভাল থার, ফের বিরা অয়। কুনু কিছু ধরিলে তারফর বিরা শুরু অই যায়। বিয়ানত ঘুম থাকি উইড্‌ডের সময় ফুলি থার আঁর সোজা গরিলে বিরা অয়। আঁই কি গরিত ফারিম?"
16758,"আঁর বুকত বহুত কফ, কাসিলে হাক্তা হাক্তা কফ বাইর অয়। কম মেহনত গরিলে দম চুনটি অয়। মেডিসিন, বুক্কুর ডাগদার দেখাইছি, ওষধ খাইছি, এক্সরে সহ অন্যান্য টেষ্টও গরিছি। আঁই ধুমপান কুনুম বারে ন'গরি, হাই ব্লাডপ্রেশার আছে, নিয়মত্তে ওষধ খাই। এইয়ন আঁর বুক্কুর কফ পানি অই বাইর অই যাইলে অয়ত আঁই বালা মনত গরি। বুক্কুর এই কফ পানি অই বাইর অই যিবার কুন পরার্মশ পাইতাম পারি নি?"
13874,"আঁর্ বঅশ চল্লিছ বঅছর। গ্যাছটিকের সমইশ্যাত আচি। ফেট ভার ভার অজ্থির লাগে। মুখ তিতা লাগে। মাইঝে মাইঝে মুখ তুন গন্ধ অয়। রাইতত ঘুম কম অয়। এইল্লাই রাইতত এক্কান প্যানটোমিক্স - ২০ ও ছকালত এক্কান খাইরাম, আর ঘুমর লাই মাইঝে মাইঝে রাইতত পেইস - ০ . ৫ খাইরাম। ইনছাড়াও আঁর ঠাণ্ডা এলাজ্জি আছে তাই রাইতত ফেনাডিন - ১২০ খাইরাম। হাত ফঁয়া জ্বালা গরের। এলাজ্জি জাইতীয় খানা আঁড়ি চলি। ভালা ফরামশ ও বেবস্থা ফর‍ত লাই অনুরোদ গইজ্জি।"
19730,"গতকালততুন আঁর ঠান্ডা, নাখ দি পাতলা ফাইন্নি ওত পড়ে। রাইতত ১০০° জ্বর ওত আছিল। নাপা খাইয়ার ফর রাইতত-ই জ্বর ছাইড়ি দিছে। এহন শুধু ঠান্ডার ভাব ওত আছে। স্বাদ, ঘ্রাণ ঠিক আছে। ইতা কি করোনার লক্ষণ অই ফারে নি? ঠান্ডার লাই ক্যান মেডিসিন লাম?"
10866,"স্যার, আঁর গত এক মাস ধরি হান্না ফাইনি / নরমাল ফাইনি হাইলে গল্লাই খাঁই খাঁই ভাব অয় মাঝে মইধ্যে খাঁইও অয়। গল্লাই হালকা কফ ও জমি রইয়ে বাইর ও নঅইয়ের। গরম ফাইনি হাইলে সাময়িক এর লাগি ঠিক অই যাইয়্যে। ঘুমাইলে অর গল্লাই তোয়ালে ফেইঁচাই থইলে নরমাল থাকি। বাকি সময় খাঁই খাঁই ভাব থাহে। এইটার লাগি কুনো সিরাপ অর অন্য কুনো ওষুদর দরকার আছে নি? জানাইলে উপকার অইতাম।"
21223,"আঁর বয়স তেইশ, মাইয়্যা। আঁর টনসিলর সমইস্যা আছে। সাধারণত এজিথ্রোমাইসিন হাইলে কমি যায়। আঁই তিন দিন আগে চিংড়ি মাছর বেলাচাও হাইয়্যিলাম, এরপর গয়াত এট্টু ধইরছিল। এরপর আস্তে আস্তে টনসিল ফুলি যায়। এলাট্রল আর এজিথ্রোমাইসিন হাইর দুই দিন ধরি। বেয়াথ আস্তে আস্তে বাড়ের। কি গইরতে ফারি কইবেন? ধন্যবাদ।"
14317,বাইচ্চার বয়স পঁচিশ দিন। বাইচ্চার মা হেপাটাইসিস বি পজিটিভ কিন্তু বাইচ্চার হেপাটাইসিস বি নেগেটিভ। বাইচ্ছা অওয়ার বারো গন্টার মইদ্দে ( ১ ) হেপাবিক ইমোনোগ্লোবিন। ( ২ ) হেপা বি ভ্যাকসিন দিয়া অয়। আর কদ্দিন ফর বাইচ্ছারে ভ্যাকসিন দিতন অইবো... নাকি দিতন ন অইবো?
10531,"আমার পিঠর তলোইত গত ৪-৫ তারিখর দিক্কা এক্কান হোড়ন অইয়ে। এইত তেমন কুনো বিয়াথা ন আছিল, শক্ত অই রইয়ে। ইয়ার পর গত ১০ তারিখর দিক্কা ইয়া কিচছু নরম অয় আর ইয়া ফুডাই দিবার পর এইততুন পূঁঝ বাইর অয়। তো হেইদিনর পরতুন হাঞ্জা-বেয়াইন্নাত হাল্কা চাঁপি পূঁঝ বাইর গরি দেই আর টিসুর মাইধ্যমে মুইচ্ছি দি টেপ আর টিসু দিয়া ব্যন্ডেজ গরি দেই। আইস্য ফোড়ান অনেঁক ছোট অই গেইয়্যে। আইস্য সমস্যা অইল। আঁইজ ১৫ তারিখ, এহনও ইয়া দিয়া পূঁঝ বাইর অয় আর ফোড়ানর ফুডাডা বড় অই গেইয়্যে আর বিয়াথা গরের। আইস্য আঁই কিলা ইয়ারতুন তারাতারি বালা অইয়াম। দয়া গরি জানাইবেন।"
22014,"ও ডাক্তার ভাই, আঁর বয়স ৪৭, গত ৮/১০ দিন ধরি আঁর ঘুমর সমস্যা অই যার। ঘুমাইত গেলে লগে লগে ঘুম আইয়ে। ইন্না ২০/২৫ মিনিট পর ঘুম ভাঙি যায় আর ঘুম ন আইয়ে। পুরা শইর কেমন জানি অশান্তি লাগে, আত পা কেমন জানি টানে। বিছানাত থাইত ন পারি। বিছানা থাকি নামি দৌঁড়াদৌঁড়ি গরিত মন চায়ে। আঁর ই সমস্যা থাকি মুক্তি পাইবার লাই আঁই জরুড়ি পরামর্শ চাই।"
20522,"ছার আঁর শরীল সব সময় গইরম থাকে, যেইউ আঁর গায় হাত দ্যিলে কয় কিরে তোঁয়ার তো বড্ডা জ্বর, কিন্তু আঁই তো জানি আইজতে দশ বচ্ছর ধরি সবতানের মুখেত শুনিরি আঁর্ জ্বর, তহন আঁই কঁয় আঁর্ শরীল সব সময় গইরম থাকে, ছার আসলত এইডা কি আঁর্ সমসসা না কি কারণত গইরম থাকে?"
20637,"গাঅত ব-অত এলার্জি, মাতাত গাঅত ব্রন-অর লাঁই গুটি গুটি অই থাহে আঁর এই উজ্ঞিনত্তুন বেতা লাগে কেনে? এই উজ্ঞিন বালা অওন-অর উপায় কি? এর পরে ব-অত ঠান্ডা লাইগ্গি থাহে, শুঁক্কন কাইসসা আঁর ব-অত হাঁসি অয়। জাগা জাগা ফুঁইলি যাঅয়, এইত্তুন সাসঁ লইতে মোছকিল অয়। মায়া গ-রি আঁরে পরামর্স দি উফ-আর গ-রিব-অক।"
8157,"আঁয়োর গালাত তলোত কী যেনো বিজি রইয়ে মনে অয়, মনে অয় যে কিসু গিলিলে বিজি রইয়ে। আবার এম্মা মনে অয় যেনো দম আটকাই যিরি দে। ই অবস্তাত আঁই কী গরিত ফারি? আরে ফানি হাইলে সমস্যাডা বেশি অয়। আঁফনার মতামতডা দয়া করি জানাইবেন?"
19521,"আসসালামু আলাইকুম; আঁর বয়স ৩৯। গত ১৫ - ২০ দিন ধরি আঁর কোমরর ফিশনত নিচে ব্যাথা গরের। মাজে ব্যাথাডা খুব বেশি পচন্ডও নয় আবার কমও নয়, আর ব্যাথা খালি কোমরত, অন্য কুইত নাই। গ্যাসঅর সমস্যা আছে, ঔষদ হাইয়র সেকলো - ২০। বেশি সময় বেই থাইলে বেশি লাগের। বেয়াম গরিলে কমি যায়, ফোইন্ন আবার গরের। আঁর জনা মতে কোমরত কোন আগাত ন পাইয়ম। টয়লেটত বেইত সমস্যা অয়। উচ্চতা ৫ ' . ৬ "", ওজন ৬৮ কেজি। হাই পেসার আছে, গত তিন বছর ধরি ঔষদ হাইয়র, ওলমিজেস্ট - ১০। মতামত, পরামরশ আর চিকিৎসা চাই।"
19931,আঁরাগর অফিসের ১ জন সহকর্মী অলরেডি করোনা পজিটিভ অই যার বাসাত আছে। পজিটিভ অইবার ২ দিন আগেও আঁরা একলগে চলিয়েরে। এহন এক জন বালা সহকর্মী করোনা টেস্ট গরিবার চাইর আর আঁশাশা ঐ দিনই ভ্যাকসিন লইবার চাইর। আঁর সোয়াল অইলদে করোনা টেস্টর প্রাথমিক রেজাল্টে যদি নেগেটিভ আয়ের তে ঐ দিনই ভ্যাকসিন লওয়া যাইবো নি? নইলে পিসিআর টেস্টর লাই অপেক্ষা গরি তারপর লইতাম অইবো। ধইন্যবাদ।
13077,"আরার পইরর বয়স ১৪ মাস, গত কাইল রাইতাত হঠাৎ গরি আরার রাহা গরম কফির মগ ইবা আতে লই পরি যায় ফ্লোরত এন্ডো পুরা গরম কফিবেইন তার কপালর এক্কান ছোডাত, বুক্কের এক্কান ছোডাত লাগি যায়। আইয়ুন লগে লগে বার্না ক্রীম লাগাই লাল অই যারার জাগাত। মগার সুবাসি ঘুমততুন উডই দেখি বেবির চউখ দুয়া ফুয়াই গেছে এন্ডো বাম্পাশর চউখ ইবা এক্কান বেশি ফুয়াইয়ে। এহন মনে অই যার গরম কফি হয়তো চউখর বিতরও ঢুক্কে। এহন কি গইরবুম প্লিজ দয়া গরি জানাইবেন।"
10965,"আঁই গ’ত ন’য় মাঁস ধরি আইবিএস সমসস্যাত কষ্ট গরির। আৎত দুই তিন বার পায়খানা অইতো, এহন এক্কান অয়। আঁই প্রায় সউব ধরনর টেস্ট গরাইয়ি, যেমুন কোলনোস্কপি, এন্ডোস্কপি, বেরিয়াম এক্সরে, স্টুলকেলপ্রটেকটিন, সিবিসি, আল্ট্রা ইত্যাদি। কুনু সমসস্যা ফাই ন যাইয়ি। লেগিন আঁর শরীলর ওজন প্রায় ন’য় কেজি কঁমি গিয়ই। এহন আঁর এক্কান পায়খানা অয় লেগিন নঁরম পায়খানা, মঁন অয় যেন হজম ন অইয়ি। ওজনডা কঁমি যার। এমুন অবস্হাত আঁই কি গইরম বা কি ওশুদ খাইয়ুম? আঁই আৎত আৎত ফেমোটিড, এলভি, গুডগাট, টিমোটর খাইয়ি, এহন খাই ন।"
23040,"আঁর প্রেগন্যান্সি’র ন’ হফতা অইলদে আজিয়ে! বেয়াইন দঁশডা থাকি ফেইতত কামড় মারি মারি বারে বারে বেদন অইতদে! আর বাথরুমর টেম হাইতদে! মগর বাথরুমে গেলে পাঁচ/সাত মিনিট বেই রইলে হাগু ন’অইল মগর বেদনডাই সলি যাইতদে! এরম কাইবা টিপবা বেদন অয় আর বাথরুমে গেলে হাগু ন’অইল! চাইর বারে বাথরুমে গেলে তইন আমা হরনর লাহান বাথরুম অয়! এরফর আঁরো ঘঁনডা হানেক পর এক বাইর অয়! এরফর থাকি মোটামোটি বেদনও কম, আর বাথরুমর টেম ও ন’আইয়ে! হটাৎ রাইতকালি হনছা ফেইত কামড় দিলে বাথরুমে গেলে ব্লাড যাঁয় হাগুর লগে! কিচুডা গাড়া বাদামি টাইফর ব্লাড!"
18739,"বুক্কত কফ জইম্মা রইয়ে, কাইশ্যাও আছে, কফ বের অয় শক্ত অই, বুক্ক এশা জাম থায়, বউত সময় দম ফাড়ত সমস্যা অয়। উঁচা রক্তচাপ আছে, এন্জিলক ৫০ + আঁই নিয়মিত খাই। আঁতাত্তে বুক্কের কফ ইক্কিন বের অই গেলে আঁই সুস্থতা বোধ গরি। বুক্কের জইম্মা রইয়্যা কফ তরল গরি বের অওনের দরকারি বেবস্তা দিলে আঁই উপগার অইয়াম।"
20538,"আঁর পুয়ার বয়স ন', খুব বেশি রাগ-জিদ। তার কথার উল্টা গেইলে চিল্লাই ফাল্লাই গরের। যেইবা কইয়ে বা যেইবা চাইয়ে মুখ দি কইবার লগে লগে না পাইলে গন্ডগোল গরের। মাঝে মধ্যে পাঁচ-দশ সেকেন্ড ঠাহির অর হ্যাং অই থাহে, ঐ সময়ত চোক্ক টিপ টিপ গরের। পরামর্শ দিলে উপকার অইতাম।"
15118,"আঁর বাপ'র বয়স ৬১ বছর, গত বারো দিন ধরি ছাড়িয়া ছাড়িয়া জ্বর আছিল। জ্বর একশ এক থাকি একশ দুইর বিতরত রইত। লগে সর্দি আর অল্প কাশিও আছিল। এইল্লাই খাবার'র রুচি একদম কমি গেইয়ে। নাপা এক্সট্রা আর নাপা এক্সটেন্ড খাইছিল। বারি জ্বর'র কোন উন্নতি ন-অইয়ে। তবে নাপা খাইয়ার পর জ্বর গতকাল থাকি নাই। তবে জ্বর'র পর থাকি এইল্লা উঁয়ার শরীল'র জয়েন্টে জয়েন্টে ব্যথা আছে। এন্টিবায়োটিক সেফ - ৩, ফেনাডিন আর জিন্ক খাইর এইল্লা। তবে শরীল এইল্লা দুর্বল অই রইয়ে আর লগে বড্ড মাথাব্যথাও শুরু অইয়ে। এইঁয়ার প্রতিকার'র উপায় কি? গত তেরো দিন ধরি উঁঅ অসুস্থ।"
19638,"আঁর আম্মার বয়স ৪১। সময় সময় প্রেশার হাই অয়। আফ্তাত এক্কান বা দুই আফ্তাত এক্কান এমুন অয়। তাই রেগুলার প্রেশারের উশুদ খায় ( টেনারিন )। এইয়োর পরেও যে সময় সময় প্রেশার হাই অই যায়, এই হালতে কি গইরতুম ফারিবো? তাইনোর ইউরিনত সমস্যা আছে। তাইনোর কি কিডনিত সমস্যা অইবার সম্ভাবনা আছে?"
19566,"জ্বর সর্দি হাঁসি, হাঁসি মারিলে গলাত জ্বলের। মাঝে মাঝে গলাত বেতা অইলে। আজি জ্বরর আষ্ট দিন অইল, জিম্যাক্স ট্যাবলেট সাত পিস খায়া অইয়ে। কিন্তু ইঁনার পরও জ্বর এক্কানা পর পর উডে। আর হাঁসির লগে শ্লেষা বাইর অইয়ের, কিন্তু ইঁয়া আগে আছিল ন। দয়া করি স্যার আঁরে এক্কানা পরোমর্শ দিবা।"
24675,"আসসালামু আলাইকুম , আঁর বয়স ছাব্বিশ বছর, একখান পোয়া, তার বয়স এগারো মাস, পোয়া সিজারর বখতত হাতত একখান ইম্প্ল্যান্ট লগাইয়া আসিল, হেইডা আঁঠ মাসর বখতত খুলি ফালাই অইল, ডাক্তার মাসিক অইবার লাই ওষধ দিয়ের আসিল, বাদত মাসিক শুরু অয়, কিন্তি ই'মাসত এহনও মাসিক ন অইয়ে, এইডা কোন পেরেশান নাকি কোন টেষ্ট গরিত অইব? নাকি ওষধ খাইতে লাইগিব?"
25626,"স্যার, আঁর হাঁটুর নিচোত্তুন ফায়ার গোড়ালী ফইরজন্ত বাম ফাইত ফারাউ বদ্দা বেশি চুলকাই। কুনু কুনু বেয়াগ গোরা শরীলত চুলকাই। কুনু কুনু বেয়াগ আবার চুলকানুর ফরে চামড়া রাঙ্গা অই যায়, মনে অয় চামড়ার নিচে রক্ত জমি রইয়্যে। আবার কুনু কুনু বেয়াগ চুলকানুর লগে লগে নানা জাগাত চাকা চাকা অই ফুলি যায়। চুলকানি ভালা গইরতে কি গইরন? বয়স - ৩১।"
6260,"আঁর বাচ্চাইর বয়স ১৮ মাস। আঁই গত ৪ মাস আগে বাসা বদল গইজ্জি। হতার হরেত্থুন বাবুর ফেইটর সমস্যা শুরু অইয়ে। জেলি জেলি ফায়খানা অয়। ইতার মইধ্যে আঁই একজনর ফোরামর্শ লই ওরে ফানি কিনি খাওয়াইতে শুরু গইজ্জি। হতার হরেত্থুন গত ১ মাস বালা আছিল, তেমন অসুবিদা ন অয়। কিন্তু গইল্লর রাইতত্থুন ঘন ঘন জেলি জেলি ফায়খানা আর ব-উত জ্বর আইয়্যি। জ্বর আঁড়ি আঁড়ি আইয়ে। এন আঁয় কি গইজ্জিম?"
23659,"আঁর্ বয়স বাইশ/তেইশ, ওজন চৌষট্টি, উচ্চতা পাঁচ ফুট নয় ইঞ্চি। আঁই অনার্স দ্বিতীয় বছরত পঁড়ির। গত এক তারিখত ঢাকাত আইছি। দশ-বারো দিন নিয়োম্মত বেয়াগ্যুনত চিঁড়া + চিনি দি নান্তা গরিছি। এগারো তারিখ আঁর্ পরীক্ষা শুরু অয়। পরীক্ষা পনেরো তারিখত শেষ অইতে না অইতে আবার উনিশ তারিখ থাকি এক্সামর রুটিন দেয়। চাকুরি + লেখাপড়া লই খুব চিন্তিত আছিলাম দুই-তিন দিন। পরশুদিন প্রেসার মাপি দেখি একশ চলিশ/নব্বই, আইজ্কে প্রেসার একশ চলিশ/একশ। মাতাডা ঝিম ঝিম গরের। ইন প্রাথমিক ভাবত প্রেসার কমাইতে আঁই কি গরিত পারি? মেহেরবানি গরি জানাইবেন। আঁর্ অন্য কুনো শরীলর সমস্যা নাই।"
21871,"২০১১ সনতঁ আঁর ডাইন বগলতঁ একখান ছোড গুটি অইয়ে। ইতা ২০১৩ সনতঁ পয়লা ফোড়াবান্দি ফাইক্যা বাইর অইয়ে। এরবাদে বছরতঁ ২ - ৩ বার করি ই ফোঁড়া উঠে। জবর বেয়থা অয় আর জবর গমঅলা পুঁজ বাইর অয়। এহন দুই বগলতঁই ফোঁড়া উঠে নিয়ম করি। পিজি হসপিটাল, ঢাকা মেডিকেলতঁ অনেকবার দেখাইয়ুম অইয়ে। পরীক্ষা-নিরীক্ষা করি ডাক্তারর কইলে ড্রেসিং করাইয়ুম, মেডিসিনও লইয়ুম। বেইলেঁ কুনু ফল ন ফাইয়ুম। গত ২ বছর ধরি হোমিও চিকিৎসা লইয়ুম, অঁইহাঁনতঁও কুনু ফল ন ফাইয়ুম। এহন কি গরিতঁ পারি? ?"
26274,"আসসালামুয়ালাইকুম। আঁর ফুয়ার বয়স তিন মাস। ই মার ছাতর দুধ ঠিক মতো খাইতো ন চায়, ফর্মুলা দুধও ন খায়। ইবার মেজাজ খিটমিটে থাহে আঁত্তে কান্দা-কাডি গরের। অহন কি গরিবার ফারি? আঁরেকখান সোয়াল জানিবার চাইরাম, ফুয়ারগুনর বেষ্ট আয়রন সাপ্লিমেন্টর নাম কি? ধন্যবাদ।"
13912,"আঁ'র বা'র জ্বর, হঁধা, কাশি, শ্বাসকষ্ট আছিল। করোনা টেস্ট গইজ্জির ফর নেগেটিভ আইছে। এহন জ্বর, শ্বাসকষ্টডা কমিলও কুনু কিছু হাইত ন ফারে। আর হাওয়া ন অয় বউত দিন। লগে বউত বমি বমি ভাব অয়। দুর্বল লাগে। উঁয়ার বয়স ষাইট আর ডায়বেটিস আছে। এই বেলা কিত্তে গইরতে অইবো?"
12276,"ডাক্তার ছাব! আঁর তিন মাইস্যের একখান পুয়া আছে! আঁর ফশ্ন অইল! গত মাইসে আঁর বউয়ের হায়াছ আইসসিল। এই মাইসে আইজ তিশ দিন অই গেছে এহনও হায়াছ আইয়ির ন! সাধারণত তার ছাব্বিশ / আড্ডিশ দিনত হায়াছ আসে। আঁই এহন পুয়া লন ন চাইয়ির, আঁই এহন কি গরি ফারি?"
820,"আঁর মুহত ফারাফারি ৫-৬ বছর ধরি ব্রন। কুনো হিসাবেই দূর গরি ফারিরাম ন। এহন মোডা-মোডি বউত হমি গেইয়ে। বারাং মুহতুর গর্তঅন রই গেইয়ে। বউতগুন সুড বড্ডা গর্ত। ইতার ৫-৬ বছর হাইয়ে। জেঁনতরি সাইতেদিও বউত খারাপ লাগের। আঁই কীয়েন গরি এ সমস্যা থাকি খালাস ফারি ফারি? কীয়েন গরি মুহতুর গর্তঅন বউত জলদি দূর গরি ফারি? দয়া গরি জদি মারে সাহায্য গরতন, আঁর বয়স এহন বাইশ চলতেছে।"
13910,"আঁর এক্কান দোস্ত গত ৫ দিন ধরি জ্বরে ভুগির। হে এল্লাই ডাক্তারর পরার্মশ মতে এজিথ্রোমাইসিন ৫০০ এক্কান করি খা রইয়ে, লগে আরো দরকারি ওষুদ খাইর। তার কুনু ঠান্ডা, কাশি বা গলাত বেথা নাই, হে সাভাবিক আছে। এহন কি গরা যা? টেষ্ট গরা তো মুশকিলর কাম। আঁরার এহন কি গরা দরকার জানাইয়ুন প্লিজ।"
1988,"আঁর বউ পিরিকন্যা, এইয়ুন আট মাস চলির। কিয়দিন আগে আলতাসোনো গরিছে। ডাক্তারে কইয়্যে ফুতু'র ওজন কম। ডাক্তারে কইয়্যে এইয়ুন ২ কেজি অনের কতা, মাগার ফুতু এইয়ুন এক কেজি ২০০ গ্রাম। এইয়ুন ফুতু'র ওজন অইবার লাই আঁই তাইরে কি খিয়াইতে ফারি? আর পারা মতো ব্লাড নাই, কি গরিবার ফারে?"
20885,"সোহান ( বয়স ২৭ ) ফয়গা দিন ধরি এগা জিনিস খেয়াল গরি দেখলাম আঁতা যঅন নিচ্চু গরি, মানে সিজদা দেয়ার ওক্তত আঁতার মস্তক ছিঁড়ি পরি যায় মনে অর। এয়ান কিলাই অর? এডার লাই আঁর কি গরিবার আছে? আঁতাত এমনে সাভাবিক বিয়াথা নাই, বদ্দা আঁতা নিচ্চু গইলে ইঁয়া সমস্যাডা দেখা যায়। মেহেরবানি গরি এডার থাকি মুক্তি পাইবার উপায় কইবেননি?"
24278,"আঁর আঁতিদিন সবসময় মাস্টার খুব বেশি অইয়ের। একলা নিরিবিলি অইলেয় মন মাইন্ড খারাপ অই যায় এরপর মাস্টারবেশন। আঁর বয়স উনিশ বছর। ইয়াত্তুন আঁই কেন্দ্দে মুক্তি পাইতাম পারি, বাইর অই আইত্থাম পারি? ইতার লাগি আঁর মাথার চুল ঝড়ি খুব পাতলা অই গেইয়ে। চুল কেন্দ্দে ঘন গরিত্তাম পারি? আঁরে এক্কানা সাহায্য গরের, পরামর্শ দন।"
13339,"আঁর দোইত্তর বউ, তাইনর ডেলিভারি ডেট আছিল ২৩ - ০৫ - ২০২০ (আল্ট্রাসাউন্ড)। আইজ ২৫ - ০৫ - ২০২০ কিত্তে তাইনর এহনতরি কুনু বিয়াথা ন উঠিয়্যে। আইজ দুই দিন বাত্তি গইর গেইয়্যে। তাইন ব্রাক’র আন্ডারত আছন। এহন কি গইত্তে অইবো এক্কানা ফোরামরশ দি ফাইদা গইরবেন।"
23061,"আঁ'র আম্মা ডায়াবেটিস'র এক্কান রোগী, প্রেশার লো থাইক্যে রোয়াজার শুরুত্তুন। বেশির ভাগ শ/ষাট, মাজে মাজে এত্তুন এক্কানা বাড়ে কम्मे। বড্ড দূর্বল থাইক্যে, মতা'ত ব্যাথা, ঘাড়'র বাম দিক্কান রগে ব্যাথা হিয়ান অয় প্রায় আঁত সবসময়। লেবু'র শরবত খাওয়াইয়ে প্রেশার লো থাইক্যে ভাবিইলাম, কিন্তে এহন লেবু'র শরবত খাওন আঁত বন্ধ। ডিম, দুঁধ খাওয়ান অইয়ের, অইল্লও কুনো উন্নতি দেহা ন যায়।"
12279,"আঁর শরীলর হরেকান্নো জায়গাত হুরু হুরু গুট্টার লায় অই গেছে। হাতত, ফাতত, আংগুলত, কাঁধত, পিঠত। ঐলা শরীলত লাল লাল দেহি যা। ঐলা আঁত চুল্লাই। আর ফুরা শরীলর কুনো জাগা বাদ নাই যেই জাগা চুল্লাই ন। আঁত সমইস্যার মাঝত আচি। সমাধান দিবা আশা গরি।"
1997,"স্যার আঁর বহুত দিন ধরি ফিত্তাত কিসিম বিচচঁ উডে, বহুত বেয়াথা গরের। কুনু কুনু বিচচঁ উডার বঅঁত হডু অই উডে, কুনু কুনু বিচচঁ উডার বঅঁত বড় অই উডে। মাগার বেয়াথা গরের বহুত জিয়াদা। আঁই কুনু দঁয়ই বা ক্রিম ইউজ গরি নাই। আঁই ইডা লই বহুত চিনতাত আঝি। আঁর ই সমস্যাডা তেরঁ বছর ধরি।"
12278,"আসসালামু আলাইকুম। আমার ডাইন আতার আঁউগুলঅ ফেডি যার, যেম্‌ন হাইতকালঅ অয়। আঁই ভ্যাসলিন, গ্লিসারিন ব্যবহার গরি কিন্তু ইনত কুনু সমাধান ন’পাইরাম। একটো গম অইলেবাপ্পি আঁইয়ার মতন অই যার। এ মহামারি অক্কতঅ যদি কুনু সমাধান পাইতাম তইলে বহুত ফায়দা অইতাম। ধন্যবাদ।"
1892,"আসসালামু আলাইকুম ডক্তর! গত ২৩ - ২৬ জুন তারিখত সিজারিয়ানর লাগি আঁই হস্পিতালত আছিলাম। ওই সময়ত আঁর বাম আথর তালুর উল্ডা পাশত ক্যানোলা লগাইসিল। হস্পিতাল থাকি রিলিজ লইবার সময়ও ওই জাগাডা বেয়াথা গরির আছিল। ভাবছিলাম ভালো অই যাইব, কিলিগিন অয় নাই। এহন আথর দুইও কূল সামান্য ফুইল্ল্যে আছে আর বেয়াথা বহুত। ইঞ্জেকশান দিয়া দুইও জাগাত রগর মইধ্যে শক্ত অই ফুইল্ল্যে আছে, যেইডা বাইর থাকি সাফা বুজা যার। ছোঁইলেও বেয়াথা অয়। অলিভওয়েল দিয়া ম্যাসাজ গরির আরাই কিলিগিন কুনু লাভ অয় ন। দয়া গরি পরার্মশ দিয়েন।"
8317,"প্রায় ৩২ দিন আগে মোর পৈটত হঠাৎ গরি হদ্দা শুরু অইয়ে। আমাশার লাহান অইয়ে। পৈট ফুঁয়া আছিল। মুই সিপ্রোসিন, ফিলমেট, অমিডন আঁর গ্যাসের ট্যাবলেট খাওয়া শুরু গরি। ৪/৫ দিন পর ২ খান কৃমির ট্যাবলেট খাই। পায়খানার সমস্যা ৭/৮ দিনত ভালা অয়। মাজানা খাবার অরুচি, ঘুম ন'অয়া, পৈটত হদ্দা ন কমে। পৈটত বহুত হদ্দা অইত। শেষপর্যায়ত এহন মুই এজিথ্রোমাইসিন, অমিডন আঁর গ্যাস্ট্রিকর ঔষধ খাইয়্যি। পৈটর হদ্দা অনেকটা কম এহন। মাজানা খাবার অরুচি, বুকত হদ্দা, অস্বস্তি, গলা চুল্কানর লাহান সমস্যা এহন দেহা যার। কি গরিব পারিম?"
22560,আসসালামু আলাইকুম। আঁই গেইলা দেড় বছরত প্রায় 42 কেজি ওজন কমি গেছে। ইয়াত্তে এহন আঁই দেহির যে আঁর ব্রেনত চাপ পড়ের। চাপ মানে কুনু কিচ্ছু মনত রাইকতো নুয়ারির। এহন আঁর কিয়া গইরতো লাইব? আঁই আঁর ডায়েটত শুধু পাতাকপি খাইয়াম আর মাজে মাজে অল্প গরি অন্য তরকারি খাইয়াম। নিয়মিত এক্কান ডিম পাতাকপি লগেই খাইয়াম। এইলা ছাড়াও কুনু ধরনর বাত আঁর শরীলত বহু দিন ধরি ন'গিয়ই। কিন্তু ই সমস্যার পরেত্তুন লগে গ্যাসের সমস্যা থাইক্যা আঁই অল্প গরি বাত খাওয়া শুরু গরির। এক্কান প্রবলেম অইলদে যেই কুনু কিচ্ছু অল্প সময়র ভিত্রে ভুলি যাইর।
23139,আসসালামু আলাইকুম। আঁরার ফুয়ার বঅস ৩ বসর ১১ মাস। আইজ বেইন্না থাকি বিয়াল ফঅরিয়ন্ত ও ৩-৪ বঅর পাতলা হাইখানা গইজ্জে। হেড্ডা একটুন ফাইন্নর ফোয়াইম বেশি আছিল। গা হালা গরম আর আচি মারের। এ দশা দি ফিলম্যাট সিরাফ খুয়াইয়ুম ফারি নি? অথবা আর কুনু ফরার্মশ থাকলে ফিলিছ জানাইবেন। ঠান্ডার লাই ৩ মাস ধরি ডাক্তরর ফরার্মশ দি টোফেন সিরাফ বেইন্না আর রাইত ১ চামছ গইরি খায়।
19356,আঁই অবিয়া আর হাতত মাইর ন' দি। এহন আঁর দঁশ-বারো দিন ঘুমত মাল ন' বাইরঅ। ইতার মানে মাল বাইর ন' অয় এত দিন ধরি। ইঁয়াত কি কুনু সমস্য অয় নি? আর অইলেও কি কি সমস্য অইবো? আর মাল কত্ত দিন পর বাইর গইরতে অয়? ইতারতুন কি বিচিত বা বিচির কুনু রগত / শীরাত কুনু সমস্য অইবার সম্ভাবনা আছে নি?
16605,"আঁই হরদিন আঁদাজ ৬/৭ সিগারেট হাই। বউত বেশি লই কিছু সিন্তা গইরলে ১০/১২ টা হাই। মরে বউত বেশি দুক অইলে বা কও অনোমানের গইরলে বা কও সামান্য এট্টু খারাপ কতা কইলে এর মাতা আরো বাড়ে যায়। আঁই বালা গইরি জাইনি সিগারেট হাওয়া সমাধান নঅ। কিন্ত আঁই নিজরে কন্ট্রোল গইরতাম ন পারি। আঁইন্না কুনু নেশা আঁর নঅই, কিন্ত ইতা ঠিক বচরে এক/দুই বার ড্রিংক গরি, কিন্ত ইতাতে আঁর কুনু ইন্টারেস্ট নঅ। আঁই বালা এক্কান জীবন সাই যেখানে আঁর তুন সিগারেট দূরে থাকিব। আঁই যেইদিন সিন্তা গরি ফরার দিনতুন স্মোকিং ন গইরুম, হেইদিন আরো বেশি হাই। সমাধান কি স্যার?"
19288,"আইজ দুইদিন অইয়ে পায়খানার রাস্তার এক্কেবারে আন্ডেই অল্প জাগা আট্টাইয়া ফুঁলি রইয়ে। ফাইলা দিন ওল্কা চুলকানি আসিল, ফরের দিন ফাতত করি জাগাডা ফুঁলি উডে। পায়খানা গরের বকতো কুঁনুঁ উক্তন বাইর ন অয় আঁর অল্প বেঁরম লাগে। আঁডা চলি উডা বইসার বকতোতও তেন্ন্যা কুঁনুঁ ব্যাথা ন লাগের এহনতক। এই বিসয়ডা লইয়্যি বড্ড পেরেসানত আছি! আঁরার এলাকাত আট্টা লকডাউন, বঁঅক্কুলতা বঁঅন্দ। এই হালত কি গরা যাইব জানাইলে আঁর বড্ড উপকার অইব।"
23666,আঁর বয়স ৩৫ বছর। আইজ আঁই খেয়াল গরি দেকসি প্রতি ২ ঘন্টা আঁর পেশাবুর বেগ আইয়ে। আর ইতা ব'ত দিন ধরি। আঁই আইজ বিয়াইনত্থুন ৫ টা পর্যন্ত ২ লিটারর কাছে ফানি খাইসি। প্রতি ২ ঘন্টা পেশাব ইতা কি সাবাদিক? নাকি কুনো সমিস্যা? জানাইলে উপকার অইব।
12060,"আমার এক মাস ধরি ঘন ঘন ফিশাব অইয়ে আর জালাপোড়া অইরাদে। আঁই ডাক্তারর গাছে গেলে উনি ফিশাব পরীক্ষা গরি ইনফেকশন আছে কইলদে তারপর এন্টিবায়োটিক দিলদে সাত দিনর। আমার সমস্যা না কমায় আঁই আবার যাই, উঁনি কালচার টেস্ট গরাইলদে আর কইলদে ব্যাকটেরিয়া সংক্রমণ নাই। কিছু মেডিসিন দিলদে কিন্তু আমার এনোও ঘন ঘন ফিশাব আর জালাপোড়া অয়। আমার কি গরন অইব?"
6840,স্যার আঁর মার হাই পেসার আছিলো লোসারডিল ৫০ এমজি খালি রাতি। ইয়ান খাইবাত্তুন এহন পেসার ১২০ / ৮০। কিত্তু গত দুই মাস ধরি হঠাৎ গরি শরিল ব-অ-ত গরম থাঁহে। আঁড়া আঁড়া ঠাণ্ডা অয় কিত্তু ব-অ-ত সময় গরম থাঁহে লগে ঘাম ও অয়। শরিল দুব্বল লাগের ওজন কমি জির। কিত্তু খাইভার রুচি আছে হজম ও ভালা। ডায়বেটিস নাই। এহন কি গরা জাইতে ফারে।
21333,আঁর বওস ছত্রিশ বচ্ছর। বাজ্যা জিনুস উডাইতে যাই ডাইন আতর রগত টান লাইগ্যে। এইল্লাই ডাইন আতর গুড়া তুন শুরু গরি ফুর আঁগুল ফইয্যন্ত ব-অউত বিঁদা অর। আর গাড নড়াইলে ডাইন আতত ব-অউত বিঁদা অর। ফুর আঁগুলর মাতাডা অবশর লাহান লাগের। এহন কি গইত্তাম মশরা চাই।
6886,"আসসালামু আলাইকুম। আঁর প্রায় ১০ থাকি ১৫ দিন ধরি জ্বর। খাছ করি বেইন্যা অর রাইত্তে উডে। দিনত তিন থাকি চাইরবার জ্বর উডে। আঁই প্যারাসিটামল - জাতি ওষুদ খাইছি কিন্তু কমের ন। ই হালতত আঁই কি গইত্তাম ফারি? যদি এক্কান কইতা, উপকার পাইতাম। ধন্যবাদ।"
14775,"আঁর ভাইয়োর ব্রেনোর সমস্যা আছে। পাঁচ বচর আগে অঁনার ব্রেনো সামান্য সমস্যা দেহা গিয়ৈল। ডাক্তার দাওয়াই দিয়ৈল। এডি খাওয়ানোর পরে বালা লাগিয়ৈল। এহন আঁর অঁনার সমস্যা দেহা দিয়ের। ঘুমায় ন। কতা বেশি কইরর। দাওয়াই খাওয়াইতে পারির ন। দাওয়াই কি পাইশ, টকদই, ভাতোর লগে মিশাই খাইয়াইতে পারিবনি? এহন ডাক্তার রোগী দেইর ন। আগের প্রেসক্রিপশনের দাওয়াই আঁর খাওয়াইতে পারিব।"
7535,"আঁর্ ফোঁড়ার সমস্যা আছিল। হি সময়ত ফোঁড়ার দাগ দূর গরির লাই এক্জন স্পেশালিস্ট ডাক্তার দেহাইলে, এডে স্কয়ারর নিল্যাক জেল ক্রিমখান ব্যবহার গরির লাই দিইল। আর আঁই ইয়াতে ব-উত ভালা রিজাল্ট পাই। কিন্তু এহন ই জেল কন্ডোত ন পায়ার। ইডা নাকি কোম্পানি সাপ্লাই বন্ধ গরি দিইয়ে। ডাক্তার সাবর ডেঁঅই ইডার বিকল্প কুন ক্রিমর বেইপারত জানন চাইয়ের যেইডা নিল্যাক জেলর ওগুন কাম গইব।"
24175,আঁর মার বয়স হত্তর বছর। আঁর মা কুনু কাম গইত্তে গেইলে হাত কঁপে। নানা সময় নানা ডাক্তারর পরমিশ মতে অষুধ খাইও ভালা ন অইয়র। এই হালতত আঁর মার এই অসুগর জইন্যে একখান সঠিক প্রেসক্রিপশন গরি দিলে হিন্দা শুকরিয়া অইব।
21913,"আমার ফুয়ার বয়স ৪ মাস ১৭ দিন। ৪ দিন ধরি টয়লেট গলের ন। মার বুকের দুঅ খায়ে। হাল্কা গরম দি পেডত মেসেজ গরি দিছি, আঁও এনোও টয়লেট গরিয়ের ন। দয়া গরি জানাইবেন কি ওষুদ বেবহার গরিত ফারি। হিয়ে আঁর চেষ্টা গরের টয়লেট গরনের লাই, আঁও অয় ন।"
14247,"আসসালামু আলাইকুম। আমার ২মাস ধরি পিরিয়ড ন অয়। ক'দিন আগত আঁই গাইনী ডাক্তার দেখাই। আঁরে উনি নরমেন্স ট্যাবলেটডা ৫দিনর লাই দিয়্যে আর কইয়্যে ইঁ ৫দিনর মইধ্যে আঁর পিরিয়ড অই যারিব। কিন্তু প্রায় ১০দিন অই গেইয়্যে, কিচ্ছু ন অইয়ে। এ ক্ষেত্রে আঁই বেইন্ন্যে কুনো ওষুদ লমু নি, দয়া করি সাজেস্ট গইরবেন।"
26150,"আসসালামু আলাইকুম। রোগীর বওঁশ - পনশ বছর। ফঁওরি। চঁওখুঁর সমস্যা। উপসঁর্গ - চঁওখুঁর আঁগুঁয় ঝোইল পঁড়ি রঁইয়ে ইঁতাঁ অয়ঁ সবসময়। আঁওরাঁম নঁও লাগুঁন সবসময়। চশমা ব্যাঁবার নঁও গঁরে। জ্বালাপুঁড়া, আঁত্তুঁর পঁওনি, খঁচঁখঁচানি, এলার্জি ছুঁইলকানি কিচ্ছুঁ নঁও। খাদ্দ্যঁভাস সাভাবিক। ডায়াবেটিস নিয়মঁত্রিত সাভাবিক। মেডিসিন / ড্রপ / সাজেশঁন চাইঁয়্যি। সাময়িক সূস্থঁতা আঁর আঁওরাঁম পঁওনিঁয়ার লাইঁ।"
7988,"আঁরার ঘর গাঁওয়ত। তে গাঁওয়ত ঘর অইনর কারণে মাঝে মাঝে আঁরার কইজ্যা পড়শি আঁরার ঘরত আইয়ে। ঘরত কেঁও আইলে তারে বৈতে ত্ দিবই লাগের। তে তারা যে চেয়ারত ব’অয়, আঁরা যদি ঐ চেয়ারত ব’ই, তেঁই কি কোভিড - ১৯ লাগাই যাইবার কুনু সুমবনা আছে নি? আঁই যতদূর দেহি, আঁরার গাওয়াঁত কুনু মানুইশশ্যে কুনু নিয়ম কানুন মানে ন। তারা সামাজিক দুরুত্ব বজায় রাখে ন, সাবান দি কদাচিত হাত ধুয়ে, মাস্ক ত ব্যবহারই ন গরের। আঁরার ইউনিয়নত কুনু করোনা রোগী নাই। কিন্ত উপজেলা সদরত আছে।"
21125,আসসালামু আলাইকুম। আঁর বয়স ৫২ বছর। ডায়াবেটিস আছে। আঁর ডাইন ফায়র ফাতার গোড়ালি তুন বুড়া আঁঙ্গলর দিগে ভাঁজর কাছত বেতা আর মাজে মাজে একই জাগাত খুব বেতা অয়। আবার কিচ্ছু সময় বেতা ন থায়ে। প্রায় ৬ মাস তুন এমুন অই রইয়ে। দয়া গরি পরামর্শ দিবেন।
7999,"আমার বয়েস ২৩ বছর অইয়ে। আমার ফঁরা গাঅত ছুলি (ছলম) ব-অত বেসি। বেচারা করে আমার ফিঁডত ব-অত বেসি। আজ ৩/৪ বছর ধরি ব-অত বিরক্তি লাগের। খালি গাঅত চলাফেরা গরি ফারি ন লাজ লাগে। ব-অত বিস্রী দেহা যায়। এনুআর জইন্যে কি কুনো মলম বা কুনো এন্টিবায়োটিক আছে, যেইতার দি এই রোগ ভালো অই যাঅইবো?"
6084,"বয়স আঠারো। আঁই ছাত্র। আঁর আঁরোজ কতা ঘন্টা ঘুমাইয়্যুন উছিত? (কম বা বেশি অইলে কুনু সমইস্যা আঁসে নি?) দিনোত আর রাইতোত ইতারা ভাগ গরিয়্যুন যাইব নি? রুটিনোত মাফিক আঁরোজ ঘুমাইয়্যুন উছিত নি? আঁরোজ এক্কান সময়ে ঘুম ন আইলে, ঘুমর ওষধ খাইয়্যে ইতারা রুটিনোত আনিয়্যুন যাইব নি? দয়া গরি একটট্টু বিত্তারিত জানাইয়্যুন।"
12776,"আঁমার বোড়ো ভাই এক্কান মুনর দিক দি পেরেশান, উলে উলে এক্কান আদালা ধইন্যা কতা কয়। তারে আঁরা নানান ধইন্যা ঔষধ খাওয়াই রাইখ্যি ডাক্তারর পরামর্শ লইয়্যা। আইজ্যা দুই দিন ধরি ঔষধ খাওয়ানো অয় নাই। ঔষধ কি কন্টিনিউ চালাই যিম, নাইলে গ্যাপ দিয়্যা দিম? গ্যাপ দিয়্যা দিলে কি কুনু সমস্যা অইব নি?"
20038,আঁইয়ার আঁম্মে গত দুয়া দিন দরি জ্বরত ভুগির। আঁইলা কাশির অঁ আছে। কুন কিসিমের শাঁসর কস্ট ন'আই। নাপা এক্সট্রা খাইব্বার পর ঘাম ও'ই জ্বর ছাড়ে। ওনার ডায়াবেটিকস আছে। ওনার প্রেসার আছে। গইল্ল্যা দিন খাইব্বার পর ওনার ডায়াবেটিকস ৩.৭৩ ন'ইয়ি আইসিল। তাইন বড্ড দুর্বল। তাইন ওসারটিল ফিফটি প্লাস ট্যাবলেট খায়। লগে সারজেল ২০ খায়। এহন গা বড্ড দুর্বল। এইবারত কিয়ান গরা যাইবো?
18322,"আঁর ফুয়ার বয়স ২ বছর ৪ মাস। হি আইজ প্রায় ৪/৫ দিন ধরি জ্বরে ভোগিরি, ১০২ থাইক্যা ৩/৪ ডিগ্রী পর্যন্ত উডে। লগে শুক্কা কাঁশি আছে ব-অ্যাঁত। কুনু কিচ্ছু হাইত ন ফারে, হাইলেই কাঁশিরি কাঁশিরি বমি গরি ফেলাই দেয়। ব-অ্যাঁত দুর্বল অই গেইয়ে। এক্কান বমিদি হড়কও বাইর অইয়ে। জ্বরের লাই নাপা সিরাপ, বমির লাই ইমিসটেট সিরাপ আঁর কাঁশির লাই এমবোলেট সিরাপ খাওয়াইর‍্যুম আঁর আইজ রাইতত সেফ-৩ খাওয়াইছি। আঁই কি দাওয়াই চালাই যামু নি আঁর অন্য কুনু দাওয়াই খাওয়াইয়ুম? আঁই চাকরীর বাদে দূরত আছি, পরামর্শ প্লীজ।"
18742,"১ . ডাইন চউর তলত ফুই, নাক আর কানত বেথা। ২ . জর আছিল রাইতত। ৩ . সউর সউর নিশ্বাস লওয়া লাইগ্যে, নাকত বাতাস লাইগলে। ৪ . আজানত কাশি লগে এক্কানা রক্ত আইস্যে। ৫ . কাশি শুক্না মন অইয়ে। ৬ . ক'দিন আগে জর আট-দ'শ দিন অইবো। টেস্ট, স্মেল চাইর-পাঁচ দিন আছিল ন। এহন পাইরাম।"
14010,ঈদের দিন ২ পিস গরু'র গোশ্‌ত খাইয়ের আধা ঘণ্টা'র ভিতরেই শইলর ডাইন পাশতাত লাইল অই ফানি লই স'আন স'আন গোটা'র লাহান অই সাইরি ফড়ে। জাগাতাত কাপঅর বা হাত দিলে আছিল্লা জ্বালা গরের। ব্রিদিং প্রব্লেম ও অইয়ের কিচ্চুটা। এই কতা'ত কি গরিবার যায়? জলদি সমাধান সাইর।
7626,"আঁ'র বওস ২৭। ওজন ৭৫। স্যার, কয়েগ দিন ধরি আঁ'র হটাৎ গলাত জোড়ত কইজ্জা গিলন লাগে, টয়লেট অইলে বঅত্তুন সাভাবিক লাগের, ভাত খাইয়ার ফরে ফুনু সেইম বুজা যায়, গলাত কাশ অ আছে। বঅত্তুন সাভাবিক লাগের, ( গেস্টিক এর র‍্যাব ২০ খাইয়ার ) গলাত কুনু বেতা ন্অ, অয়অত্তন জোড়ত কইজ্জা গিলন লাগে। বুজি লাগের গলাত কি এটকাই রইসে। গলাত বঅত্তুন চুলকায়। আঁ'র এলারজি প্রব্ললেম অ আছে।"
23367,"আঁর পোয়ার বয়স ৭বছর। হে সব সময় অন্যরে জেলাস গরে। হেতার সামনত অন্য কুনুজনর প্রশংসা গরা ন যায়। কুনু কিচ্ছু কইলে হে বহুত রাগ গরে, ইদানাং ঘরর আসবাবপত্র ছুঁড়ি ফেলাই দে আর বেশি রাগ উইটলে বাজে কতা কয়। এইতাত কি গইজ্যম?"
16920,"আঁইয়ের বয়স ৩০ বছরর কিছু বেশি। উঁচায় পাঁচ ফুট আট ইন্চি, ওজন ৭৪ কেজি। ঘুম আর খানা-পিনা সব ঠিক আছে। উঁচা রক্তচাপ, ডায়াবেটিস, হৃদরোগ, কিডনি রোগ সহ বড্ডা কোন রোগ নাই। মাত্তর আঁইয়ের সমস্যা অইলদে হাডিলে দুই হাটুত হালকা ব্যাথা অনুভব গরি। ইশারা, সকাল ৮টা থাকি রাইত ৯টা ৪৫ মিনিট ফরয্যন্ত আঁই এসি রুমত কাম গরি। ইশারা, রোইদত আঁই বড্ডা যাই পারি।"
4679,"আঁঁর ফোঁয়ার বওস ৫ বছর ৩ মাস। গত শনিবার ( ২৯ / ০২ / ২০ ) রাইতততুন বড্ডা জ্বর লগে কাসি আছিল। রিসেট আর ফেনাট খাওয়াইয়ুন্না ফোঁর কাসি ন'অ, আঁত্তে জ্বর এইট্টু থেম্মি আবার আইয়ে। কাইল (রবিবার) রাইতত বড্ডা জ্বরের লাগি ( ১০৪ - ১০৫ ডিগ্রী ) সাপোজিটরি এইস ১২৫এমজি দিছিলাম, এঁর ৫ ঘন্টা ফোঁর আবার রিসেট দিয়্যি আঁত্তে কুনু উপায়ত জ্বর কম্মে ন'অ। এইল্লাই সক্কালত আবার রিসেট দওনের ফোঁর জ্বর কম্মে আঁত্তে একদম ন'সার। কাইল চাইরবার ২০ - ২৫ মিনিট গরি মাতাত ফানি দিয়্যি আর একবার গা স্পঞ্জ গরি দিয়্যি। জ্বরততুন ভালা অওনের লাগি আঁরার ফরামর্শ চাইয়্যি।"
22111,"আসসালামু আলাইকুম। আঁর বয়স ৩৫। গিয়ো ৪ দিন ধরি জ্বর, আতাঁ বেতা, সর্দি ঠাণ্ডা। নাপা এক্সটেন্ড, জিম্যাক্স ৫০০, ফেক্সো ২০ খাইয়্যি। কিন্তু আইয়ুনো মাইজে মাইজে জ্বর আইয়ের, বহুত আতাঁ বেতা গরের, কাইশ অইয়ের, নাক বন্ধ অই যার। সুস্থ অওনের পরামর্শ চাইয়ার।"
21367,"আমার কোমরর তলে ডাইন কিত্তা বরাবর আট/দশ বছরর সমত্থন মাজে মাজে বেদা গরির। এহন বোঁত দিন অইয়ে বেদা বেশি। কোমরও জাম অই রের আর বায় কিত্তাঅতও বেদা ওগ্গুন ফুরের। মুশকিল ঘুমাত্তন উইটলে বেশি অয়। আর আঁই ওগ্গোয়া জিনিস যানিব চাই মাইয়ারতুনর বেড়ি অইলে লগ-বেঁধা গইলে শরীলের লাই কি লোকসান অইব, চাইর/পাঁচ মাস অইয়ে।"
23293,সালাম লইবেন। আঁর বয়স - ৩২ বছর। প্রতি মাসত অন্তত এক-দুই বার জিব্বর উরঅত বা কোনাত বা তলার ফাশত হিদা হিদা ঘা বাইর অয়। কুনু কুনু সমত উডর ভিতরঅও এইন অয়। বড্ড জালাপোড়া আর বেতা অয় অনেক সমত। এইডা ৩-৭ দিন পর্যন্ত থাঁকে। এইডারতুন বাঁচিবার উপায় হিছাপে কুনু মেডিসিন বা পরামর্শ চাই।
6223,"আসসালামুয়ালাইকুম স্যার, আঁর বয়স ১৯ বচর, আঁই এহন ঢাবিত লেখাপড়া গরিয়র। আঁর প্রশ্ন হইলদে, আঁই বড্ডা মডা, আঁর ওজন কমবেশি ১০৫ কেজি। আঁর মেদ বাঢ়ি গেইয়্যে। এহন ওজন কমায়ি, ফুড়ি কমায়ি স্লিম অইত কি গইজ্জুম? প্লিজ কিচ্ছু সাজেশন্স দন।"
21349,"মুওর বিতর এক্কান গুডি ধরণর গুডির সামনো হলুইদ রঙ আছে। দাঁতর আগাতর দাগ দেহা যাচ্ছের। ৫দিন আগেত্তুন ইন গইতের। বড্ডা বেয়াথ আছিল। বেয়াথার বডি খাইয়াইবেত কমছে, কিনুন গুডি, খত আর ফোলান কমের ন' ফইন, এলাইত্তুনও সমস্যা গইতের। ম্যাইঝে ম্যাইঝে দাঁত সির সিরও গরের। অনলাইনো এক্কান ডাক্তাররে ছবি দিয়ের কইয়ের ""মাউথ আলসার""। ইঁন কি গরিওন, এইয়ুন কি দোহান খাইয়ুম প্লিজ কন, প্লিজ।"
2362,"স্যার আঁর সবসমই ঠাণ্ডা লাইগ্গি থাহে, আঁর ঠাণ্ডাডা বহুত দিন ধরি লাইগ্গি আছে প্রায় আঁইট/দশ বচ্ছর ধরি। আঁই প্রতিয়ুন গুজল গরিত ন পারি। আঁর কান আরে মাথার ওব্বরে সঅগচায়া বেশি ঠাণ্ডা লাগে। বাইয়র আর ফ্যানের ইক্কট্টু বাতাস ওঅউবা এসির বিতর বইলে মন অয় মা, মাথার ওব্বরে আরে কানে বহুত শীত লাগে। মাথার ওব্বরের অংশ সবসমই গরম থাহে, নাক বঅন অই থাহে, আরে হাছি আহে। প্রায় সমই মাথা আরে গাড় বেথা গরে, আরে মইজ্যা-মইজ্যা কফ ন আহে, কফ টান দিই আন্নিত চাইলেই বমির লাহান লাগে। আরে ইক্ক্কা কতা, আগে আঁই বহুত ফানি ধরিতাম, আইন আর ন ধরি, গুজল অউপ্তাহে এক্ক্কা দিন গরি, তারফরও ভালা।"
16617,"আঁর বউ'র গতাইল হটাৎ মাডার বিয়াথা। আমরা হকল’য়ে ভাবিলাম যে মনে অয় জ্বর অইবো তাই নরমাল বিয়াথা এইল্লাই নাপা এক্সট্রা খাওয়ানো অইল। বা’দে দেখা যার যে বিয়াথা ছাইড়র না তাই একজন গাঁর ডাক্তারর কাইছে গরি টাফনিল ট্যাবলেট খাওয়ানো অইল। তারপরও মাডার বিয়াথা কমেনি, বিয়াথা ন কমাইতে মায়োটল আর নাপা খাওয়ানো অইল। তারপর বিয়াথা কপালতুন হড়ি গরি মাথা'র মাঝবরাবর দুই চাইট বিয়াথা শুরু গইজ্জে আর এই বিয়াথার ধরনডা আছিল খুব ভয়াবহ, হটাৎ হটাৎ ৫-১০ মিনিট পর পর চাপ দিয়া যেন ধইরতো মনে অইতো যেন মরি যায়। তারপরে নাপা এক্সস্ট্যান্ড, মক্সাসিল লগে ঘুমর ট্যাবলেট দিয়া ঘুম পাড়াইয়্যা রাইকখাগে অইল। রাইতত আর কোন সমস্যা ন'অয়, কিন্তি ছাবাইলি আবার বিয়াথা অয় নাপা এক্সট্রা আর মক্সাসিল দিই, আর তারপর সারাদিন মাথা ধরা আছিল কিন্তি বিয়াথা ন'আছিল। এহন আইজ হন্ধ্যাই আবার হেই একই বিয়াথা কানের বরাবর মাডার দুই চাইট। দয়া গরি কইয়েন এহন আঁই কি গইরত পারি? (বিঃদ্রঃ একজন ডাক্তারর লগে যোগাযোগ গরিই ওশুদগুলা দেওন অইছিল।)"
2238,"আসসালামু আলাইকুম, স্যার আঁর আম্মার বয়স ৫২/৫৫ বছর। তঁয়ার ফঁগ্গার ফঁরা শরীল ঘামে, ঘুমতুন উইট্টির ফর বেইশশী ঘামে। আর শরীলের এক ফাশ ঝিমঝিম গরের, তঁয়ার ডাইবেটিক আর ফ্রেসারও আছে এইতারে ষ্টোক গরনের লককন আছে নি? আঁতত টেনশনত আঁছি, এহন তঁয়রে কুঁন বিসেশসগ্গ ডক্তার দেহালে বালা অইব? আফনের দামি মতামত দি উফগার গরিয়েন।"
18163,"আসসালামু আলাইকুম। আঁইর একখান সমস্যা অয়। আঁড়র গাঁঠত মাইঝে মাইঝে বিঁধা অয়। মাইঝে মাইঝে আঁঙ্গুলর গাঁঠত বিঁধায়। কিচ্ছু আঁতত লইলে, ইয়ান যদি ১০০ গ্রাম অইও, তাও আঁতর গাঁঠত বিঁধায়। আঁর হাইট্টে হাইট্টে পাঁর পাথাডা অঠাৎ ঘুরি যার। আঁর গোড়ালিত বিঁধা অয়। ফুইলি যার। দাঁততো বিঁধায়। অয়তো আঁই বালোই ব্রাশ গরি। কোমড়ত ধরি যার। ইয়ান কিয়ঁর লক্ষণ? আঁটুত নামাজ পঁড়ঁনোর সমত বিঁধায়। আঁর চা খাইলেই পেচ্ছাপর চাপ আইয়ে বড্ড ইমিডিয়েট। মানে ৫ মিনিটত-ই। আঁর প্রায়ই ঝিমুনি আইয়ে।"
17032,"আঁর দুই বগলত আর শরীলর বভিন্ন জায়গাত ফারা আঁট বছর ধরি ফোঁড়া অয়। বভিন্ন এন্টিবায়োটিক সহ বচ্ছর অষুধ খাইছি। অপারেশন করাইছি, শুকাই যার, ফুনো অয়। এইর কুনো ঠিক সমাধান আছে নি না? যদি থাকে ছার আঁরে প্রেসক্রিপশন গরলে কৃতজ্ঞ থাকিয়াম।"
15566,শুরুত কানর বেদনার লাই কি অষুধ খাওয়া যায়? আঁর কানত কুনো সমস্যা ন'আই। কানর ময়লা সাফ গরিবার সমত হয়তো সামান্য এক্কান লাগিয়েরে। শুরুয়াতি চিকিৎসার লাই এক্কান অষুধর নাম কইলে উপকার অইব। চলন্ত এ সংকটকালিন অবস্থার কারণত এ অনুরোধ। ধন্যবাদ।
8331,"আঁই আম্মার কোমরত এক্কান ফোড়ার লাহান কিচ্ছু উডছিল প্রায় এক বছর ছয় মাস আগে, এহনও আছে ফোড়াডা। অপারেশন গরাইছিল, কিনতু কুনু ফায়দা ন'হইছে। ফোড়াডা থেইক্কা ফুজ আর রক্ত পড়ে। কুনু বেয়াদা ন'হয়। ডাক্তার কইছিল রক্তত ইনফেকশন। এ্যান অবস্থা আঁর আম্মা পেডত বাচ্ছা। বাচ্ছার বয়স পাঁচ মাস। এহন ইবে সমস্যাত বাচ্ছার কুনু সমস্যা হইব নি? আর ই ফোড়াডা থেইক্কা কিয়েনে রক্ষা পাওয়া যাইব?"
17635,"আঁর বউর বয়স ৩৫ বছর। এর সমস্যা ওইলদে এই এক মাসত মিনস অইয়ে ৩ বার। এক বছরর আগেত্তুনও এইরকম অইছিল মাসত ২ বার মিনস অইত। ডাক্তার দেখানির পর নরমিনস ট্যাবলেট দিছিল কিয়েষ দিন খাইতার পর ভালা অই গেইছিল। আঁই আবার এই সমস্যা দেখা দিছে। এই অবস্থাত কি গরিতার? এইয়ানত উল্লেখ্য যে আঁর বউ কুনু জন্মনিরোধক ঔষধ ন খায়, আঁরা কনডম ইউজ গরি। আঁর বউর খুনত হিমোগ্লোবিন কম আর শ্বাসকষ্ট আছে। খুনর কুনু টেস্ট অথবা হরমোন টেস্ট গরান লাগিবো নি? কি কি টেস্ট গরান লাগিবো যদি জানাইতেন, তাইলে উপকার অইতাম।"
18077,"আঁর বয়স তিরিশ। আঁই কোমরত এক্কানা বিয়াথা ফাই। ডান ফাশত অয়, ফরে হেইডা বাম ফাশত চলি যায়। আর বাম ফাতত ক্যান যেন বিয়াথা অইয়ের। কোমর সব সময় লাগি থায়ে। আঁই অফিস গরি, দাঁড়াই কাম গরি। আইজ দুই মাস আগত এইরকুম অইয়ে। বইতে গেলে বড্ড সমস্যা মনে অইয়ের। ধন্যবাদ স্যার।"
6163,"আসসালামুআলাইকুম, আঁর বোনর পুতোর বয়স এক বশর চাইর মাস, হে ক'দিন ধরি খানা খাইতো ন' ছায়, আঁর ফিডার ও খাইতো ন' ছায়, আঁর ঠিকঠাক গুমায় ও ন', দিন দিন স্বাস্হ্য খারাপ অই যারগই। আপনেরা যদি এই বাদে মদত দিয়েন, উপকার পাইতাম।"
24413,আইতকাল বিয়ানে কঁয়িক্কাবার পাতল্লা পায়খানা অইয়েল। খাইবার স্যালাইন খাইয়েলুম। হেইদিন আঁরা দিন আঁর পায়খানা ন অইয়ে। আইজ বিয়ানতন আঁত্তন আইতকালর হতা কঁয়িক্কাবার বাথরুমত গেইয়ুম। আঁর ফঁইঠর ভীতর আওয়াজ গরের ডাকে। আঁইক্কা কিয়া ওউশুদ খাইয়ুম যদি কইতান।
19806,"গত তিন দিন ধরি আচনক করি মাঁথা ঘুরি। এভেন কি হুই থাইকলেও মাঁথাত চক্কর দি উডে। প্রেশার ১১০ / ৮০, ব্লাড সুগার ৭.৩ ভঁরা পেডত। কইবার গেলে গত এক মাস ধরি ঘুম এক্কেরে কমি গেইয়্যে। ধইর্তে গেলে ২৪ ঘন্টাত ভালা করি ঘুমাই ২ ঘন্টা। গত ২ সপ্তাহ ধরি অ্যানজেন্টা অ্যান ফ্রি একলগে দুইয়াডা খাই ঘুমাইতে যাই। কিন্তু তাত্তেও ঘুম ন অইয়েরে। আঁইলে মাঁথা ঘুরিবার বেয়াফারডা বুজি ন পারি। কি গইর্যা উসিত?"
20269,"আদাফ, বহুত বছর ধরি আঁই ফাত চাপাই, তো টিপি দিলে তো বহুত আরাম লাগিতো। আইয়্যাজকাল মাইজ়াত বহুত বেথা অয়, বেথাডা বেশি অয় মেরুদন্ড আর মাইজ়ার জয়েন্টত। মাইজ়া এলাই কোন কাম গইরতে গেলে বেথাডা চড়া অয়। শরীলের আর কোন সমস্যা নাই খালি মাইগ্রেনডা আছে। দুই সপ্তাহ আগে মাইজ়া এলাই এট্টু কাম গইরথিলাম তেউক্কুন ধরি বেথাডা বহুত বেশি অর, ইলাও আছে। ঘুমাত্তুন উঠিলে বেথাডা বেশি লাগে। সপ্তাহত ৩৫০ / ৪০০ কিঃ‌মিঃ বাইক চালাই, মাঝে মাঝে মাইজ়া টানি ধরে। ভালো চিকিস্যা নতুবা পরামর্শ চাই। ধন্যবাদ।"
6247,"আমার বয়স উনিশ বছর। বহুত দিন ধরি আঁর একখান সমস্যা, হিয়ান হইলদে - আঁর এক্কানা ধুলো বালি বা কয়েলর দুঁয়া লাইগ্লেই বহুত হাঁচি শুরু অয় এন্ডেঁ চঁক্ষুদি আঁত্তি ফরি লাল অই যাইয়ুন যেইয়া সারাদিন রাইত চলি থাহে। এলাট্রল খাইলেও দুই-এক দিন থামি থাহে, কিন্ত কিছু সমই মাস্ক ছাড়া চলন-ফিরন গইর্লে আঁরাঅ শুরু অয় ধুলো বালি ন লাইগ্গিলেও। ইয়ার পাক্কা সমাধান দিলে ভালা অইতো। ধইন্যবাদ।"
11343,"আঁইআর ফোয়ার বয়স এক বছর আঁট মাস, ওজন নয় কেজি তিনশো গ্রাম। এনর বত এলার্জি সমস্যা, ছঁয়াশী ফোঁয়া। গত কয়েগদিন ধরি নাক আর আঁইখ্যে পানি পড়ে, মাত্যা গরম হালকা জ্বরের লা। সিরাফ হিস্টাসিন সাত দিন হাফ চামচ করি খাওয়াইছি। বত বালা আছিল, কিন্তু আইজ্যাত্থুন আঁরও এক্কে সমস্যা শুরু হইয়ে। এহন, দাওয়াই কি বদলাই দিয়ুম? কুনতা দিলে বালা হইব জানাইয়েন। ধন্যবাদ।"
18958,"আঁই কনসেপ্ট গইজ্জি দুই মাস। এক্কেলা রমজানে আঁর সামান্য কিছু ব্লিডিং অইয়ে, বাদে ডাক্তাররে দেহাইয়ুম। ডাক্তার মাইক্রোজেস্ট ১০০, ডাইক্লিজ প্লাস দিছে। ঈদের দিনতুন ফির ব্লিডিং অই যার, আর পইরা গতরত এলার্জি অইয়ি দানা দানা অইয়ে। অঁহন কি গরিম জানাইলে শুক্কুরগোজার থাকুম।"
12660,"দুই দিন ধরি বাম চউখ লাল অই রইছে আর বিছা গইরজে লগে বদ্দা ফিসুটি। নরমাল জীবাণুনাশক ড্রপ বেভার গইজ্জি। ওইত কিছু অক্ত গম থাহে। এই অক্তত কি গইরবার ফারি? * চাইত কুনু হমায়সা ন অইয়ে আঁগে আর এহনও ন অইয়েরে * চাইর মাচ আঁগে এক্কা চউখ ফইরিক্ষা গইজ্জি, ভীষন ৬/৬ * স্ক্রীনত চাইয়েরে বদ্দা অক্ত ধরি কাম গইরতে অয়"
17808,"আঁরের ফুয়ার বয়স ২০ বছর। গইল্লা কইক্কুম দিন অল্প অল্প জ্বর আছিল। ইয়াট্টুন জ্বর নাই, বারে কিচ্ছু হাইতো ন ফারের। খাইবার সময় গন্ধ আইয়ের আর এক্কেলা গন্ধ বেজ্ঞুনুত। খাবার হাইবার ইচ্ছা আছে। আর কোন কাশ্বা আর গলা ব্যথা নাই। স্থানীয় ডায়াগনস্টিক সেন্টারত যাই রক্ত আর আল্ট্রাসনো পরীক্ষা করাইছে, ডাক্তার কইয়্যে বেজ্ঞুন রিপোর্ট ঠিক আছে। আঁই আপনার পরামর্শ একদম দুরুস্ত ভাবে চাইয়ের। শুক্কুরিয়া ডাক্তার ভাই।"
7611,"স্যার, আঁর মার সমস্যা অইয়ের। অ-নেকদিন ধরি উঁনুর মেরুদন্ড বেধার সমস্যা। গত ফেব্রুয়ারি মাসত ডাক্তারত দেখাই আছিলাম, এই অনুযায়ী ওষুদ চলিরদে কিন্তু বেধা ন' কমিরদে। দোবার ডাক্তারত দেখাই ন' পারিরদে। অহন আঁই কি গরি পারিরদে, দয়া গরি পরামর্শ দিন।"
7984,"স্যার, ফরা ৪ বছর আগে আঁর ডাইন কানর ফুঁইট এক্কান বিসি অইছিল, কানর ফরা মুখত। জেডে আঁই ডক্তারর কাইচত গেছিলাম, তে ইতা ছাফা গরি দিছিল। ফত অ্যাঁইজ ফরা দুইদিন আগে ইয়া বিসিটা আবার বাইর অইয়ে, আর আঁই আঙুলর নক দি খুঁচি দেওনের কারনে কাইল হঁন্ঝা থেঁইক্যা বড়ই ব্যাথা অরের। লগিন মাতাত ডাইন ফাশও ব্যাথা অরের। আঁই ব্যাতার লাই নাপা এক্সট্রা খাইছিলাম। এহন আঁর কি গরন লাগিবো আর কীয়ান অউশুদ হাইতে অইব? বিঃদ্রঃ কি গরন লাগিবো আর অউশুদর নামডা কই দিলে আঁর ফায়দা অইতো। শুকরিয়া।"
2175,"আঁ'র তিন চাইর দিন ধরি নামাজত দাঁড়াইলে বা' পেছাব গরি উইট্লে মাঁঝে মাঁঝে মাত্তা ঘুরাই যায়, শরীল দুবলা লাগে। বহুৎ দিন ধরি ঘুম আইয়ে তিন বা' চাইর বজ্জ্যা বা'দে। গইরার রগ হাইলকা হাইলকা টান খাইতেছে। বিপি মাপিলুম, কইলু লো। আর গ্যাস্ট্রিক ব-অ-ত সমস্যে করতেছে। কি গইরম ডক্কর?"
5732,আঁর চুঁয়রত ব্রোন অইয়ের অঁনেক আত্তুন। ফুঁন এই হিরম এইডা অঁনেক বাঢ়ি গেইয়্যে। খাছ কইর কপালত অইত। ব্রোন গিন্নি হালা হালা অয়। অখন আঁর ঠোঁইডর আশে পাশে ও অইয়ের। হগলতান লকডাউন অওয়ার কারণে আঁই কুনু ডাক্টরর শর্নগত অইবার ও নঅরি। আঁরে এহনকার লায় ঘরোয়া তরিক্কা দিওন জাতে এই পেরেশানিত্থন মুক্তি পাইবার পারি।
11389,"আঁর বয়স ছাব্বিশ বচ্চর। গত কই বচ্চর ধরি আঁর মুউর বিতর কয়দিন কয়দিন ঘা, ক্ষত অই থাহে। এতার লগে বিথাও থাহে। হানা খাইত কষ্ট অয়। ওরাল জেল, এফসল ইতারান বেবহার গইরলে ভাল অই যায়। বার বার এই সমইচ্ছা ইতারান কেনে অই থাহে? এতার সমাধানর লাই কিরে গইরনের? মেহেরবানি গরি জানাইবেন।"
1372,"স্যার আঁর বাপর বদ্দা জ্বর, প্রায় ১০৪ ডিগ্রি। ম্যাগার এন্টিবডি খাইতার পরে কছুক্ষণ জ্বর ন থাহে। কিন্তু বাদে আঁরও ফিরা আইয়ে, বড্ডা গা ব্যাথা গরের আর তার গা কাঁফে। দুই দিন ধরি ই অবস্থা। হেঁয় ক'ন তার নাকি বড্ডা গা ব্যাথা আর শরীলর বিতর বেচইন লাগের। এহন কি গইজ্জুম?"
17148,"মধু খাইবার সহিহ তরিক্কা জানাত চাইরগই। আদতে আঁরা জানি মধু গরম ছা, গরম ফানি, আর দুধর লগে খাইয়ুন যায়, এমনকি খালি মধুও খাইয়ুন যায়। কিরেগিন এক্কান রিপোর্টত দেখিরগি গরম কিছুর লগে মধু মিলাই ন খাইবার লাই। হেয়ারলাই সহিহ তরিক্কা মধু খাইবার নিয়ম জানাত চাইরগই আর সহিহ নির্দেশনাও জানাত চাইরগই।"
19341,"বাই। আঁই এগুন ব্র্যাক করমি। গত ২৮ / ০৬ / ২০২১ ইং এরতেঁন আঁর শরীলত মেজেমাজো জ্বর লগে মাথা বিঁওরত আছে, মুত জিবার কমিয়ে গেইয়ে ইতা বাদেও হাঁচি অরের। রাইতত হুট্টাত্ নিশ্বাস লিত কষ্ট অরিয়্যৈল। এই অবস্তাত্ আঁই প্যারাসিটামল লগে টাপনিল ট্যাবলেট খাইয়্যির। বাই, এহন আঁর কি গরন যায়???"
20687,"আঁর্ পাওর পেশিত দঁশ দিন আগেত্তুন বেঁথা গরিরদে। রাঁইত ঘুমাইত গেলে বা আরাম গরিলে বেঁথা গরিছে কামড়াইরদে। ডাক্তার ভাই, আঁই এঁজন ডাক্তারর লগে কথা কইছিলাম, উনি কইসিলো যে পটাশিয়ামর অভাব, স্যালাইন খাইতোঁ। আঁই স্যালাইন খাইছি, কিন্তু বেঁথাঁডা এহনও পাইরদি। এঁনগরি অবস্থায় আঁর্ কি গরিবার আছে, মেহেরবানি গরি জানাইবেন নি?"
22118,"খাইল্লা এক্কানা বড় জার্নি গরিত অইবো, আইসা-যাইবা মিলাই প্রায় চাইরশ কিলোমিটার। উত্তরঅঞ্চলত ঠান্ডা এলাকাত। কুনো অবস্থাতই যেন শরীলত ঠান্ডা ন'লাগে, এইল্লাই নিজরে প্রটেক্টিভ রাইক্কনর লাই কি ধরণর অউষুদ খাইতো পারিবো? পরামর্শ চাইরাম।"
6905,"আসসালামু আলাইকুম, আঁর ভাগিনী দুই বচ্চরর। কইচ্চদিন ধরি কাঁশি আর শ'র্দি লগে গলাত গড়গড়ি অয়। ঔষদ সেপেক্সিম + ফেক্সোফেনাডিন + নেবুলাইজার দিবা'র বাদে কমিয়েইল। কইচ্চদিন ফর আ'বার কইচ্চদিন ধরি কাঁশি আর শ'র্দি লগে গলাত গড়গড়ি অইতাছে। মেহেরবানি গরি সাহায্য গইরবেন।"
20137,"আঁর মায়ের বয়স পঁইশট্টি। তিনে উঠিত-বইত ডাইন ফুয়ার হাডুত বেতা বা অসুবিধা অয়। ডাইন ফুয়ার হাডুর ফিশনে সমস্যা পায়। যেইদিন সমান ফতে হাডে, হেইদিন উঠিত-বইত এত্যা সমস্যা ন অয়, কিন্তি যেইদিন বেশি গরি উঁচা-নিচা ফতে হাডা-চলা গরে হেইদিন বহুত সমস্যা অয়। তান ফেশার, ডায়াবেটিস নাই। ইয়ান তান আঁঘাতর বেতাও ন।"
17114,"সমস্যাডা আঁর পোঁয়ার। হেতার উম্বর ৯ মাস। হেতারে যে কোন খানা খাওনের অক্কর্যাত খুব গঁরা গরের, যেতার ফইল্যা কাঁইশ চলি আ-য়ে, আর কঁইন কঁইন ফরত বমি গরি সব উইড়াই ফেলায়। ৬ মাস ফরততুন হেতারে বাড়তি খানা খাওনের চেশটা গরা অইলেউ হে খাইতে ন ফারে। আঁই এহন হুদু দুদেতত হেতার খানার দরকার ন ফুরাইবার ফারি। এইবাত্তেত কি গরন যার?"
13404,"আঁন্র প্রেগন্যান্সি চলির সাত মাস। প্রেগন্যান্সির পইলা মাসত আল্ট্রাসনো আর চেকআপ করাইছিলাম, এর ফোয় আর ডাক্তার দেহাইতে ন'পারি। আঁর এহনকার সমস্যা অইয়ের:
১. মাঝে মইধ্যে মাতাত ঘুরায়, মাথা গরম অই যার।
২. আঁর গোপনাঙ্গত মাঝে মইধ্যে বেথা অইয়ের।
৩. হাত ঝিনঝিন গরের আর মাঝে মইধ্যে বড্ড বেথা অয়, হাত নড়াইতে কষ্ট অয়। ওই সময় ইডা রাইতত বেশি অয়।
৪. মাঝে মইধ্যে ঘাড়র রগ টান মারে।
৫. ইট্টু কই রাখি, ইডা আঁর দুসর বাচ্চা। আঁর বাচ্চার বয়স চলির ১৮ মাস, বাচ্চা সিজারত অইছিল।
আঁর খাওনত কোনো অরুচি ন'আই, বাচ্চা হরদিন'ই নড়াচড়া গরের।
আঁর কি গইত্তন?"
23119,আঁইজ ছার পাঁচ দিন ধরি আঁর একনাগাড়ে মাথার ফোঁয়াইন সাইডত বড়ত বেতা গরের। নাফা খাইরাম তারফরও কিসসুতেই কমের্না। আঁর চঁক্ষের সমইস্সা আছে পাওয়াত। আইজ ছারা দিন চঁক্ষ কাইতরাইত আছে। কতা কইতে গেইলেউ মাতার ফোঁয়াইনত বেতা গরের। এই আবস্থা্ত আঁই কিতা গরিত ফারি বা কিতা মেডিসিন খাইলে আঁর মাতার বেতাডা কমিবদি?
15582,"আঁসসালামু আ'লাইকুম। ক'য়দিন ধরি আঁই কুনু কিচির বাসান ন' ফাইর। ক'য়দিন আগে হাঁড়ি লাগিছিল। হাঁড়িও বেশি নাই। হাঁচ-লুরত কুনু সমইস্যা নাই। শরীলগতভাবে ভালা আচি, কিন্তুই নাখত কুনু কিচির বাসান অনুভব ন' গরি। খাঁনদান অক্কল স্বাভাবিক। বউত কঠিন কুনু চিজি'র বাসান অনুভব গরিত ন' ফাইরি, জেমুন ফিয়াজ, লঅসুন, আদা, দালচিনি, এলাচি। অক্কল জিনিস চিবাইয়া বাসান ফাইবার কশিশ গরিচি, কিন্তুই কুনু কিচির মইদ্যেও বাসান ন' ফাইর। আঁ'র লম্বা সমইয়ের কুনু বেআরামও নাই। ক'য়দিন ধরি জিঙ্ক ২০ মিলিগ্রাম খাইতাচি হরিদিন এক্খান গরি।"
24471,"আঁই ডিপ্রেশনত ভুগি, ডিপ্রেশন লেভেল এত ভয়াবহ লেভেলে গেইয়ে একান কাম গরিত ইছা ন'গরে। দুশ্চিন্তা আছে, পারিবারিক সমস্যা আছে, দাম্পত্য কলহ, শ্বশুরবাড়িত মানসিক অত্যাচারর শিকার অইয়র। এছারা মনোযোগ বসাত ন'পারি। সারাদিন মন খারাপ থাহে। নানান তিক্ত অভিজ্ঞতার কথা বেশি মনে ফড়ে। এই সমস্যাগোইন অনক আগেত্তুন আছে, কিশোর বয়সত্তুন। এছারা পাবলিক স্পিকিং নার্ভাস ব্রেকডাউন সমস্যা আছে, যেইল্লাই চাকরি গরিত ন'ফারি। এহন যেইডা বেশি অইয়র, ডিপ্রেশনত ভুগি এক্কানও ভাল ন'লাগে। এক্কান জিনিসও ন'।"
6536,আঁর পুয়ার বয়স চৌদ্দ। মাস এক্কান আগে তাঁর ফুঁশফুঁশত ইনফেকশন অইলে সিলেট উইমেনস মেডিকেল কলেজত ভর্তি অই ট্রিটমেন্ট লই বঅশত চলি আইস্যি। আঁতও তাঁর মাঁঝে মাঁঝে হাঁষি আর সর্দি আছে। মনটেয়ার১০ আর ফেনাডিন১২০ প্রতি রাইতত খা। কতদিন খাওয়াইয়ুম? লগে কি আঁর কিচ্ছু খাওন লাগিবো? জানালে উপকার অইব। তাঁর সাইনোসাইটিস’র বেরাম আছে।
18008,"ওজন ৬০ কেজি, উচ্চতা ৫.৯"" । আইত দু'দিন খানা-পিনা ওয়াখতোত গইজ্জি ন'অয় বেস্তুতাত। অনিয়ম অইয়ে (বাদাম খাইয়ি)। আইজ বিয়ান ফইর থাইকি ফেইটোত নাভিতর ওপর ফাশঁডা বহুত বেদন গইজ্জে, বমি বমি লাগির, লগে ফচা ঢেকুর উইডর, বাথরুমে গেইয়ি দু'বার (বহুত ফাতলা ন'অয়, অয়লে আমাশার লা'ন কিচ্ছুকুন অইয়ে)। কুনু অষুধ খাইয়ি ন'অয়, ফেইটর বেদন হালকা কমি'য়ে কিনতু ফচা ঢেকুর আছে। শইল্ডা এইক্কিন দুর্বল লাগির আইয়ুন। আইত দু'বছরত আঁর এইলা সমসসা ন'অয় আর কুনু অষুধও ন'লাগিজে। আইয়ুন কি গইরতাম ফোরামস চাইর। বমি বমি ভাব হালকা আছে আর লগে ফেইটোত কলকল আওয়াজ ও আছে এইক্কিন।"
24336,"আঁই'র বউত বয়স পঁয়ত্রিশ, তিন/সাত/বাইশ'ত হঠাত সিঁড়ি দই পড়ি ফর'র পা'তা ফুইল্লি গেইয়ে। ডাক্তার দেখাইয়ে এক্সরে গরাইয়ে দেকি ব্যান্ডেজ গরি এক মাস রাহিরে। ডাক্তার'র পরামর্শ মতেই খুলি ফেলাইছি। বারে প্রায় এক সপ্তাহ অইল পা'ডা ফুইল্লি রইছে। হালকা হাইট্টনও পারে। কুনো চিকিৎসা লইতে লাইব্বো নি?"
25433,আঁইত্তের ফুয়ার বয়স দঁশ মাস। আঁই জনম নিওন্ত্রনোর অষুধগুনোর মইদ্যে মিনিকন ফীল খাইয়ার। এতুন দিন মাসিক ন' অইয়ে। হাইলত্তুন হালকা স্পটিং অইয়ারে। আইজকা সাস্তি হেন্দরে যাইয়ার ফরে হনে কিল্লাই এতুন দিন ধরি ইবা খাইয়ে। এহন কি গইজ্জুম? কুন ফীল খাইতাম ফাত্তাম ইবা জানাত চাইয়ার?
7072,"চামরার বর্ম্যর লাই কুনো ডাক্তরর নাম্বার আছে নি? আঁরার ইলাকাত লকডাউনর লাই ঢাকাত্তুন ডাক্তর ন আইয়ে, হেইলাই ডাক্তর দেখাই ন পারিরাম। চামড়া অক্কর চুলকায় আর আড্ডা আড্ডা ছিট অইয়ের গলত আর চামরাত। এক মাস ধরি বর্ম্যত ভুগিরাম। দয়া গরি সাহায্য গরুন। আঁই চামরার ডাক্তরর লগে কথা কই ওষুধ খাইতাম চাইরাম। ফাংগাল ইনফেকশন কি না হিয়ো বুঝি ন পাইরাম ঠিক মতন। হেইলাই আঁই স্পেশালিস্টর লগে কথা কই সেবা লইতাম চাইছিলাম।"
17725,বহুত্ত দিন ধরি আঁর ঘুম ন অয়। ডাক্তারর গেছে গিয়াইলাম। ডাক্তার ঔষধ লেখি দিয়েরে। আঁই ঔষধ খাইয়ুম কিত্তে আঁর ঘুম ন অয়। যেই ঔষধ আঁই খাইয়ির এইবোল্লা অইল: ( ১ ) = মাইলাম ( ২ ) = রিবোটিল ২এম জি ( ৩ ) = মিরতাজ ১৫ ( ৪ ) = ডিসোপেন ২এম জি ( ৫ ) = ডিসোপেন ০.৫এম জি ( ৬ ) = নরিওম ১০। এই ঔষধবোলা আঁই খাইয়ুম। এহনও আঁর ঘুম ন অয়। আঁই এহন কি গইরুম?
18846,আঁর ফুয়ার বয়স তেরো মাস। ওজন কয়দিন আঁগে বারো কেজি আছিল। তিন চাইরদিন ধরি কিচ্ছু খাইতে চায়না। শরীল দুর্বল ওই যাঁর। এট্টু খেলা হরলেই দুর্বল ওই যায়। হুইয়া থাহে। পেশাব দিনত তিন চাইর বার গরে। আঁগে আট দশ বার পেশাব গইরত। কিয়েনে এইয়ুন ওইর প্লিজ জানাইবেন। এইতার সমাধান কি?
6079,"আঁর এগা রিলেটিভ গত কয়দিন ধরি গলা বেয়াথাত ভুগিরদে, হউরত শরীলত একটুক জ্বর আন্দেরে। ওশুধ, লবন গরম ফানি গরি গরগরা গরি এহন একটুক বেয়াথা কমিয়্যে। ম্যাগার মনে অর গলাত কিচ্ছু বাঁধি রইয়্যে, আলকা চুলকাই। বহুত টেনশন গরের। এহন কি গরিত ফারে, আর এইয়া কি করোনার আশোঙ্কা দেহা দিয়ের? হইবেন প্লিজ..."
26035,"ভঅল বিয়ান, আইজ বিয়ানে গুমাত্তুন উইট্টি চাই যে, আঁর ঠুঁডুর আঁদা কোল্লাই আৎকা ফুলি গেইয়্যে লগে আঁদা কোল্লাইর যাঁবও আৎকা ফুলা লাগির। কুনু ধরনর বেদা বা আঁঘাত ন’লাগিঁয়ে। বিয়ানে গরম ছেক দিইচি। বুজি ন’পারির কীয়ন এইয়েন অইল। মায়া গরি আঁরার মত জানাইয়েন।"
12699,আসসালামুআলাইকুম। আঁর বয় ফঁয়তাল্লিশ বঅর। গঁরমত আঁর শরীলত লাড়া ফুঁজার লা ফোসকা উডে। আর এত্তুন আঁত্তুক ফুঁজর লা বাইর অয় আঁত্তুক বেদা লাগের। শুকাই গেলে কালা দাগ অয়। ইননে এক্কিনর ফরে আরেক্কিন উডিতেই থায়ে। ব-অৎ পেরেশানিদ আঁছি। মেহেরবানি গঁরি ডাক্তরর ফর-মোশ ছাই।
14236,"আঁর বউর বয়স পঁচিশ। তার হমায় হমায় হাগার রাঁস্তা দি খুন বারই, বিয়থা অয়। হাগা হমায় হমায় হাডّا অয়, অনঅ হমায় হমায় লরম অয়। আইজ হকালতউ খুন বারইয়ে। কাইলত্থে কোমর বিয়থা গরিরদে। কাইল রাইতত নরমানাল টেবলিট খাইয়ে, হকালত খাইয়ে ন। প্লিজ স্যার, এই মুছিবতর এক্কানা চিকিৎসা কইবেন।"
5539,"আসসালামু আলাইকুম।
ডাক্তার সাব,
আঁর বউত বওস পঁয়ত্রিশ।
তাইনুর চউগ লাল, বড্ড চুলকাইয়্যে আর মাঝেমধ্যে ফানি ফড়ে।
এই মহুর্তত ডাক্তার রুগী চাইরদ্দে ন।
এই অবস্থায়ত আপনে কুছু দওয়ার নাম লেখি দিলে বহুত উপকার পাইয়্যুম।
আল্লাহ আপনেঁয়ার ভালো গরুক (আমিন)।"
6992,"আঁর বউর ৮ তারিখত রাইতত জ্বর আছিল। বাইদত জ্বর ন আছিল। ২১ তারিখ থাকি রাইতত বুকের বিতর কাঁফুনি দি জ্বর আইয়ে। দিনত চলি যায়। কাইল্যা নাপা এক্স টেন্ড হাইবার ফোউর জ্বর ন আইছিল। এইড়া ছাড়াও পা, পিঁড়, বুক আর ঘাড় জালা পোড়া গরের। তার প্রেসার মাজে মাজে ৯১ / ১৪২ ওই যায়। সাতদিন ধরি সব সময় ঢেকুর আইয়ে।"
15324,"আঁর ক'য় বছর ধরি বোবায় ধরে। মানে ঘুমের বিতর উল্টাপাল্টা হনপন দেই আর নড়ির ন'য়ারি ক'য়কক্ষণ ধরি। ক'য়কক্ষণ ফর জাগন ফারি। ঘুমতুন জাইগ্গি ওয়ায়র ফর বড্ডা দুর্বল লাগে আর বড্ডা ফানির ফিয়াস লাগে। অনেক সময় হুনদিন ঘুমের বেলায় এইয়েন অয়, যেইর লাই ডরাই স্বাভাবিক ঘুম ন'যারি। মাঝে মাঝে ঘুমতুন জাইগ্গি ওয়ায়র ফরও একট্টা চুলও ন'নাড়ার ফারি। ব্যর্থ চেষ্টার ফর হিতার ফর নিজতুন ঠিক অই যায়। এইত আঁর শরীল দুর্বল অই ফরিরদে। আন্নারার ভালা ফরামরশ চাই।"
21584,"আমার বয়স ২৪। আমি ঠাডা লাগাইতে ন পারি, অর গরম উ বরদাশ অয় ন। বড়ত হাঁচি আইয়ে, সারা রাইত দিন খালি হাঁচি দিতে থাহি, অর আমার চখ বড়ত চুল্লাইয়ে। এয়া সমস্যাডা ভাল অওনর লাই দোয়া লাগের সারা অক্ত খাইবের লাই। সারা রাইত দিন হাঁচি দিতে বড়ত বেজার লাগের, মাথা ভিরি যাইয়্যে অর চখ চুল্লাইয়ে।।"
12076,"স্যার আঁই বিয়া গইজ্জি এক বছর অইল। এহন ফুঁয়া লিত মন চাইতেদে। কিনতু গত কঁঅউ মাস ধরি আঁর বউয়র ফিরা অইত ন পায়। বার বার বেবি টেস্ট গরাইলে নেগেটিভ আইয়ে, ইনতারে কঁঅউ মাসও অইয়্যেগৈ ফিরা অইত ন পায়। লকডাউনর কারণত দুই মাস ধরি কুনু ডাক্তারও ফাইতেদি ন আঁই, ইবা হালত কিত্তা গইজ্জুম?"
7379,"হাতের গাঁটর ব্যাতা : মুই মোটরসাইকেল চালাই । উঁচ-নিচ রোআত কঁতরল হারাই ফেলাই একপাশে আইল্যা ওই পইড় যাইয়েদে, হেইডা সামালিতে গরি হাতের গাঁটর জাগাত বড় একখান টান নঅইলে মোচড় লাগার লাঁই ব্যাতা টের পাই । আইজ থাকি ৪ মাস আগেঁত গতা । এহনও হাতের গাঁট ১৮০ ডিগ্রি ঘুরাইবার সময়ত বড় ব্যাতা টের পাই । চাবি ঘুরাইতে, নঅইলে বাচ্চা রে ছিত গরি তুইল্যা ধরনের লাঁই ইতারা নড়াচড়াত বাম হাতের লাঁই সাভাবিক ঘুরাইতে ব্যাতা টের পাই । কী গরি পঁারি? এমনেত ব্যাতা সব সময়ত ন থাকে । খাস মুভমেন্টত আঁত্তু ব্যাতা টের পাই ।"
26283,"1 , আসসালামু আলাইকুম, আঁশা গরি ভালা আছোইন। আঁর সমেস্যা ঐলদে গত দুই মাস আগে আঁর বিয়া অইয়ে। পেত্তোম মাসে মাসিক অওনোর কতা আছিল ১২ তারিখ, কিন্তু মাসিক ১৯ তারিখত অইয়ে। হেই হিসাবে ডিসেম্বর মাসের ১৯ তারিখত আঁরতুন মাসিক অওনোর কতা আছিল, কিন্তু আইজকা ৩০ তারিখ, ইনোতুক্কা মাসিক ন'অইয়ে। সাদা স্রাব অইত আছে। এহন আঁর করনিয় কি? বোত জলদি যাতে আঁর মাসিকটা অয়, হেই বিসয়ত জানতে চাই। 2 , দুই মাস ধরি আঁই ফেমি পিল খাইত আছি। কিন্তু সাদাডা শেষ অওনের পরে লাল ট্যাবলেট ন'খাইয়া ফের সাদাডা তোন শুরু গইজ্জি। সমেস্যা অইবো নি?"
11110,"আঁর্ কুই একদিন ধরি পেশাবের রওত জ্বালা-পোড়া অর, পেশাব গইর্যেইয়্যেও মনে অর এক্কান পেশাব রই যাইয়ে। পেশাবের রাস্তার মাতাত কিট কিট কামড়ের লাহান মনে অর। পেশাবের রং বেশির ভাগ সময়ই হলদিয়া থায়ে। এক বড় ভাই কইয়ের আঁর্না কি প্রোস্টটের সমস্যা অই পারের। আসলত ইতা কি সমস্যা? আঁই কি গইরলে সমাধান পাইয়ুম?"
2598,"2015 সালত্তুন আঁর বাফ ক্যান্সার বেওরা অইয়ে। রেডিও থেরাপি দিয়াপারে, কেমোথেরাপিও দিয়াপারে। এহন ডক্টরে কইয়ারে সার্জারি গরিবাল্লাই কীয়েন্তে কেমোথেরাপি আর কুনু কাম অইয়ারে ন। আঁর সোয়াল অইল যেই ক্বারনে আঁর বাফের গলত ভোকাল কর্ডত সমেস্যা, সার্জারি গরা দরকার। বাংলাদেশের নাক কান গলা বিশেষজ্ঞ সার্জন ডক্টরা আর হসপিটাল ভালা অইবো এই চিকিৎসা্য়াল্লাই দয়া গরি জানাইবেন।"
16809,আঁই ফুয়া। বয়স ২৭। ওজন ৬০কেজি। উচ্চতা ৫.৯ ইঞ্চি। গত ১০ দিন আগে আঁর কশ্ঠকাঠিন্য হইছিল। হুন টয়লেট অনের হরে ২/১ ফোঁটা ব্লাড দেহা গেইছিল। ইয়ার হর আঁই আঁর ২-১ দিন একই ধরের টিস্যূ ব্যবহার গইরবার সময় ব্লাড পাই টিস্যূঅর লগে। ইয়ার হর আঁর ২/৪ দিন বালা আছিল। গত ২/১ দিনত আঁর আঁরার সামান্য ব্লাড টয়লেট অনের হরত টিস্যূঅর লগে পাইয়ি। আগে আঁর হরদিন ই বাথরুমত যিবার ফরোজন অইত। কিন্তু ই ১০ দিনত বেইডা আঁর ২-৩ দিন ফরফর যাইবার ফরোজন অই যার। গত ২ মাসত আঁই ফুড হ্যাবিটত প্রোটিনঅর মাত্রা কিচ্ছা বাড়াইয়ি। হেই কারেন এমন অইরদে কি না বুজিরাম ন।
1773,আঁঁর বাপ-র বয়স ষাইট। বউত দিন ধরি মুঁয়র ভিতরত ঘা অইয়ে। চাইর বছর ধরি পইলা ডাক্তার সিলেটর নাইম স্যার-রে দেখাইয়্যি। হেতেঁ কইয়্যে কেন্সার। বাদত অপারেশন করাইয়্যি চাইর বার। মুঁয়র ঘা কমে ন। এহন মুঁয়র গোছ পরিক্ষা করাইয়্যি। এহন কোন রোগ নাই কিত্তু ঘা কমে ন। বউত ব্যাথা অয়। এহন কি গরিবার পারি? দয়া গরি কইবেন।
12563,"আমার ফুয়ার বয়স ডেইর বছর, আগে কয়বার খিচুনি ওইল। ডাক্তার দেখাইছি বারবিট ট্যাবলেট দিছে, নিয়মিত খাওয়াইর, ১০দিন আগে একবার খিচুনি ওইল ২মিনিট আসিল। আজিয়া আবার ওইল ৪ মিনিট আসিল খিচুনির সময় বাম হাত-পা কাপে এরপর স্বাভাবিক ওই যার। এনতত্তুন কি গইরতের?"
21697,"আসসালামু আলাইকুম, আঁর ফুয়ার বয়স তিন মাস বিশ দিন। আজ বিয়াল আঁরতে তার পায়খানাত অসুবিধা অইয়ের। তিনটা তিরিশ আঁরতে নয়টা পর্যন্ত চাইর বার পায়খানা গইজ্জে। আর পায়খানা অল্প ফিসইলা বা তেলতেইল্লা। ক'দিন আগে তারে ডাক্তার দেখাইছিলাম তার পায়খানা ন অইয়ার কারণে। ডাক্তারের কতা মতো মুটিগাড, ফ্রাগল, বিপ্লেক্স খাওয়ান অইয়ের। আঁর ঘর দূরর জাগাত অওয়ায় এহন তারে ডাক্তারের লগে লই যা অইত ন। এহনকার হালত আঁই কি গইত্ত পারি? এইরে কি কুনো অষুধ খাওয়ান যাইবো নি? প্লিজ দয়া গরি জানাইবেন।"
15091,"আঁইয়ার বিয়ার বয়স ঊনত্রিশ বছর। গত তিন দিন ধরি নাখ বন্ধ আর কুনু কিছুর ঘাণ ন পাঅর। তই কুনু সর্দি, কাশি নাই। মাঝে মাঝে শাস কস্ট অই। বুক্ক্যা এট্টু ব্যাথা লাগের। আগে তার কুনদিন এজমা বা শাস কস্ট ন আছিল। গত রাইতত ফার্মেসি থাকি (মোনাজ - ১০ আর ফেক্স - ১২০) লই খাইছে। কুনু বালা ন লাগের। চোদ্দ মাসর একখান পুয়া আছে। এরে দেখবাল্লাইও কস্ট অঁর। এই হালতত কি অসুধ খাইত পারে দয়া গরি জানাইবেন।"
23355,"ক'দিন আগেত্থনই আঁতটু মনের সমস্যাত ভুগির। আঁইও ন'জানুম কিয়েরে হিড়াৎ এত বেয়াকুল অই যাই। (জানাই থুই আঁর ক'দিন আগেতই ব্রেকাপ অইয়ে) মনের দিকদিয়ে বড্ড দুর্বল অই পড়ি। ঠিকমত খাওয়াদাওয়া গরির ন'পারির, গা'র অবস্থা বড্ড খারাপ অই গেছে। জোর গরি খাইতে চাইলে বমি আয়ে আর খাওনত মন নাই কুনো। এহন আঁর কি গরিবার আছে . . ?"
6125,আঁর বৈনের বয়স ন' বছর। তাইর দশ-বারো দিন ধরি গলার ভিতরত বাম সাইডত আলা জিবার লগে এলাচি'র দানার লাহান ফুইল্লি গেইয়ে। এই ফুইল্লির নিচোত একটো সাদা দানার লাহান বাইর অইয়ে। কুনো ধরণর বেথা নাই আঁত গলার ভিতরত চুল্কায়। এহন কি গরিত অইবো?
10855,"আঁ'র মার শইল বালা, এক্কানা মোডা মানুশ। তাঁর দুঁই ফা'ই অনহানে ফোলা। ডাক্তার হইস্যে থাইরয়েডের প্রব্লেম আর মা রেগুলার থাইরক্স ঔষুদ হাইদ্দে। মঁগার গত ২/৩ দিন ধরিঁ ফার হাটুঁত আর হাটুঁর ফেছর দিগে ফার ভাঁইজ থাকি নিঁউর দিক ফরযন্ত পেশীত ব্যাথা অইব্রে। ফা সোঁজা গইরতে মঁন অইব্রে টান লাইগিব্রে আর ব-অ-ত বেশি ব্যাথা অইব্রে। হাঁইটতে ব-অ-ত বেশি প্রব্লেম অইব্রে। এহন এই হময়ে কি গরা যার যদি এডভাইস দিতন। ধন্যবাদ।"
21961,"আঁর্ দুই রানের চিপাত ফঙ্গাল ইনফেকশন অইয়েদে। প্রায় ছয় সাত মাস অইলদে। আঁই একজন ডাক্তারর পরামর্শত এন্টি ফাঙ্গাল মাইকোফ্রি টেবলেট, রক্সিজিন২৫ হাইয়ার আর মাইকোফ্রি ক্রিম দিয়ার তিন মাস অইলদে। তবুও ভালা ন'অর। এউন আঁরে ভালা কিছু দাওয়াইর পরামর্শ দেন প্লিজ।"
16326,"এই দুইদিন ধরি আঁই গলা বিয়াতি ভুগির। থুডু গিলনত গলাত বিয়া গরের, এমনেদে কুনু বিয়া ন'গরে। এমনেদে শঁরিরর তাপামাত্রা সাইধারি, কিত্তি আঁর জ্বর জ্বর লাগের। দুইদিন ধরি নাপা খাইয়ার দুইঅক্ত। নাপা খাইবাত্তুন জ্বর লাগা আর ন'লাগের, কিত্তি গলা বিয়া ন'কমের। এহন আঁর কি গইত্তাম ফারিব দয়া গরি জনাওন।"
3170,"ধলা পাতলা শেল মুক আর নাক দুনু কাইতত বাইর অয়, মগ্গ্যা মুকদি সবসুম বাইর অয়। দিনত ৬০, ৭০ বার মুকত্তুন শেল টানি বাইর গরন লাগে, ইবা অসহ্য বিরক্তির। এই রোগডে আঁরে ৯, ১০ বছর ধরি ভুগাইয়েরে। অগুনি ডাক্তার দেখাইচি আর পরিক্কা-নিরিক্কাও করাইচি, কিঁতো সমাধান পাইনই। ডাক্তার খালি কয় শঁরিলত এলার্জি বেশি ( ১৫০০ এলার্জি ), ওষধ দে কিঁতো ১% কমনের লক্কনও আঁই নদি। প্লিজ, কুনো সমাধান থাকিলে আঁরে কইন।"
24646,"আঁর বৈনের বয়স সতের, মিলিটারিথ দাঁড়াইসিল। ফাইনাল মেডিকেলাই পাইলছর সমস্যা ধরেরে। এডে দুয়ান দানার লাহান বড় অইয়ে। ডাক্তার কইয়ে অপারেশন গইরতো ফরিব। অপারেশন গরা ত অ-নোক বেশি খরছর। আঁই জানিত চাই অপারেশন ন গরি দাওয়াই দিই বাল্লা অইবো নি? আ-র কুন ডাক্তাররে দেখাইয়ুম? কত্ত টাকা খরছ অইতো ফারে?"
20135,"অগা ১২ / ০৮ / ২১ ইওন আঁর কোভিড পজিটিভওত্তুন নেগেটিভ আইছিল, গা'র সুস্থতা লাগের কারণে। ১৬ / ০৮ / ২১ ইওন তারিখত্তুন অফিস গইজ্জি, অফিসের কামত বাইরর ব-অৎ কাম গইত্তুন অয়। ঘিন্টা ২ ঘিন্টা এক্কান বাইরত গেলে গা ব-অৎ বেশি দূর্বল অই যায় আর ব-অৎ বেশি আতাত ব্যাতা অইয়ের। এইল্লাই জিংক, মাল্টিভিটামিন ভিটামিন খাইয়ের।"
702,"আস্ সালামু আলাইকুম আঁর উমর ২২ বছর। আঁর কঁমরত ব-অ-ত বেতা। ডকটর ও দেখাইছি। কইয়্যে মেরুদণ্ডত যেই ডিক্স থাহে এইডাত সমস্যা। আঁই দেশত আইয়ুম, কিনতু বালা ডকটর কঁড়ে পাইয়ুম ন জানি। আঁই ঢাকা থাকি ব-অ-ত দূরে থাহি। এইল্লাই জাইনতাম চাই কুন ডকটর দেখাইলে আঁই বেশি ফায়দা পাইয়ুম। জানাইলে উপকার অইত।"
25958,"আঁ'র পুয়া'র বয়স ন' বছর। হেডা গত দুই তিন দিন ধরি পেডত বিয়াথা কয়, এরপর পাতলা বাইরখানা অয়। দিনত তিন/চার বার অইয়ে। আজ্জা বেইন্ন্যা থাইক্যা বাইরখানা ন'গইর্য়ে, অইলে ইস্কুলত যাই একখান হাল্কা পেডত বিয়াথার কথা কইছিল। জ্বর নাই, অইলে কুনু কিচ্ছু খাইতো চাইরদ্দে না। কি মেডিসিন দিওম?"
5422,"বহুতদিন ধরি আঁর গলর বিতর জ্বালাপোড়া গরের? ঢেকুর মারিলে টকটক লাগে? অমিডন টেবলেট দুইটা কই তিনবেলা খাই, এন্টাসিড প্লাস সিরাপ দুই চামচ কই দুইবেলা খাই, তাও গলা জ্বালাপোড়া কমের ন? কিয়া গইলে ইবা জ্বালাতুন মুক্তি পাইয়ুম জানাইলে উপকৃত ওইয়ুম?"
